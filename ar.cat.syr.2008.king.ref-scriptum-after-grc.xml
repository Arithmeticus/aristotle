<?xml version="1.0" encoding="UTF-8"?>
<!--<?xml-model href="http://textalign.net/release/TAN-2018/schemas/TAN-T.rnc" type="application/relax-ng-compact-syntax"?>
<?xml-model href="http://textalign.net/release/TAN-2018/schemas/TAN-T.sch" type="application/xml" schematypens="http://purl.oclc.org/dsdl/schematron"?>-->
<TAN-T xmlns="tag:textalign.net,2015:ns"
       id="tag:kalvesmaki.com,2014:tan-t:ar.cat.syr.2010.king.ref-scriptum-after-grc"
       TAN-version="2018">
    <head>
        <name>Categories, Aristotle, Syriac text edited by Daniel King</name>
        <license which="by_4.0"/>
        <licensor who="kalvesmaki"/>
       <source>
          <IRI>http://lccn.loc.gov/2010039953</IRI>
          <IRI>urn:isbn:9789004186606</IRI>
          <name>The earliest Syriac translation of Aristotle's Categories text, translation, and
             commentary</name>
          <name>earliest Syriac translation of Aristotle's Categories</name>
          <name>Categoriae. English &amp; Syriac</name>
          <desc>by Daniel King. Includes bibliographical references and index. Categories
             (Philosophy)</desc>
       </source>
        <key>
            <IRI>tag:kalvesmaki.com,2014:tan-key:evagrius</IRI>
            <name>General keywords associated with the Aristotle TAN collection</name>
            <location href="TAN-key/aristotle.TAN-key.xml"
                   when-accessed="2018-01-19T11:15:34.508-05:00"/>
        </key>
        <see-also relationship="model">
            <IRI>tag:kalvesmaki.com,2014:tan-t:ar.cat.grc.1949.minio-paluello:object-refs</IRI>
            <name>Categories, Aristotle, Greek text by Minio-Paluello</name>
            <location href="ar.cat.grc.1949.minio-paluello.ref-scriptum-native.xml"
                when-accessed="2018-02-13T08:30:14.641-05:00"/>
        </see-also>
        <see-also relationship="ade">
            <IRI>tag:kalvesmaki.com,2014:tan-t:ar.cat.syr.2010.king.ref-scriptum-native</IRI>
            <name>Categories, Aristotle, Syriac text by Daniel King</name>
            <location href="ar.cat.syr.2008.king.ref-scriptum-native.xml"
                when-accessed="2018-02-13T08:31:33.039-05:00"/>
        </see-also>
        <definitions>
            <work which="Aristotle, Categories"/>
            
            <div-type xml:id="fol" which="folio"/>
            
            <div-type xml:id="title" which="title"/>
            <div-type xml:id="p" which="page"/>
            <div-type which="column (page)" xml:id="c"/>
            <div-type which="line (physical)" xml:id="l"/>
            
            <div-type xml:id="ch" which="chapter"/>
            <div-type xml:id="par" which="paragraph"/>
            <div-type xml:id="s" which="sentence"/>
            <div-type which="independent clause" xml:id="ic"/>
            
            <person xml:id="kalvesmaki" which="Joel Kalvesmaki"/>
            <role xml:id="editor" which="editor"/>
            <role xml:id="stylesheet1" which="stylesheet"/>
            
            <relationship xml:id="model" which="model"/>
            <relationship which="alternatively divided edition" xml:id="ade"/>
        </definitions>
        <alter>
            <normalization which="no hyphens"/>
        </alter>
        <resp who="kalvesmaki" roles="editor"/>
        <change when="2018-02-13" who="kalvesmaki">Started new file.</change>
    </head>
    <body xml:lang="syr">
      <div type="title" n="title">ܟܬܒܐ ܕܩܛܓܘܪ̈ܝܘܣ ܕܐܪܝܣܛܘܛܠܝܣ ܦܝܠܣܘܦܐ </div>
      <div type="p" n="1">
         <div type="c" n="a">
            <div type="l" n="1">ܐܷܘܴܡܾ̈ܘܢܾܘܡܘܱ ܆ ܗܢܘ ܕܝ̣ܢ ܫܘ̈ܝܝ ܫܡܐ ܡܬܐܡܪܝܢ ܗ̇ܢܘܢ </div>
            <div type="l" n="2">ܕܫܡܐ ܕܓܘܐ ܗܘ. ܡܠܬܐ ܕܝܢ ܕܐܘܣܝܐ̣ ܐܚܪܬܐ ܗܝ. ܐܟܙܢܐ </div>
            <div type="l" n="3">ܕܚܝܘܬܐ ܒܪܢܫܐ. ܐܦ ܗ̇ܘ ܕܨܝܪ. ܕܗܠܝܢ ܓܝܪ ܫܡܐ ܒܠܚܘܕ </div>
            <div type="l" n="4">ܕܓܘܐ ܗܘ. ܡܠܬܐ ܕܝܢ ܕܐܘܣܝܐ ܐܚܪܬܐ ܗܝ. ܐܢ ܓܝܪ </div>
            <div type="l" n="5">ܬܫ̇ܠܡ ܕܡ̣ܢܘ ܡܢ ܬܪ̈ܝܢ ܡܢ ܗܠܝ̣ܢ. </div>
            <div type="l" n="6">ܡܫ̇ܠܡ ܐܢܬ ܕܚܝܘܬܐ ܐܝܬܘܗܝ܇ </div>
            <div type="l" n="7">ܕܝܠܢܝܐ ܡܢ ܬܪ̈ܝܢ ܡܢ ܗܠܝܢ.܀ </div>
            <div type="l" n="8">ܣܘܢܘܢܡܘ̣ ܢܩ̈ܝܦܝ ܫܡܐ ܡܬܐܡܪܝܢ. </div>
            <div type="l" n="9">ܗ̇ܢܘܢ ܕܫܡܐ ܕܓܘܐ. ܡܠܬܐ ܕܝܢ </div>
            <div type="l" n="10">ܕܐܘܣܝܐ ܗܝ̣ ܟܕ ܗܝ̣. ܐܢ ܕܝܢ ܢܫܠܡ ܐܢܫ ܕܡܢܐ ܗܝ ܡܠܬܐ </div>
            <div type="l" n="11">ܕܚܕ ܚܕ ܡܢ ܬܪ̈ܝܗܘܢ̣. ܡܫܠܡ ܐܢܬ ܕܚܝܘܬܐ ܐܝܬܝܗ̇ ܗܝ̣ </div>
            <div type="l" n="12">ܟܕ ܗܝ̣ ܡܠܬܐ ܕܬܪ̈ܝܗܘܢ.܀ ܦܷܐܪܾܘܢܾܘܡܘܴ ܗܢܘ ܕܝܢ ܡܢ ܫܡܐ </div>
            <div type="l" n="13">ܡܬܐܡܪܝ̣ܢ. ܟܠ ܕܡܢ ܡܕܡ ܕܦܪܝܫ ܒܢܣܝܒܘܬܐ ܐܝܬ ܠܗ ܟܘܢܝܐ </div>
            <div type="l" n="14">ܒܫܡܐ. ܐܟܙܢܐ ܕܡܢ ܓܪܡܛܝܩܘܬܐ̣ ܓܪܡܛܝܩܐ. ܘܡܢ </div>
            <div type="l" n="15">ܓܢܒܪܘܬܐ ܓܢܒܪܐ. ܐܝܠܝܢ </div>
            <div type="l" n="16">ܕܡܬܐܡܪ̈ܢ̣. ܡܢܗܘܢ ܒܓܕܝܠܘܬܐ ܕܥܡ ܚ̈ܕܕܐ ܡܬܐܡܪ̈ܢ̣. </div>
            <div type="l" n="17">ܘܡܢܗܝ̣ܢ ܒܠܥܕ ܓܕܝܠܘܬܐ. ܗܠܝܢ ܕܝܢ ܕܥܡ ܓܕܝܠܘܬܐ̣. ܐܟܙܢܐ </div>
            <div type="l" n="18">ܕܐܢܫ ܪܗ̇ܛ. ܐܘ ܐܢܫ ܙܟ̇ܐ. ܗܠܝܢ ܕܝܢ ܕܒܠܥܕ ܡܢ ܓܕܝܠܘܬܐ̣. </div>
            <div type="l" n="19">ܐܟܙܢܐ ܕܐܢܫܐ. ܬܘܪܐ ܪܗܛ ܙܟ̇ܐ.܀ ܐܝܠܝܢ </div>
            <div type="l" n="20">ܕܐܝܬܝܗܝܢ. ܐܝܬ ܡ̇ܢ̣ ܕܕܡܕܡ ܕܣܝܡ ܡܬܐܡܪ̈ܢ. ܣܝ̈ܡܝ ܒܡܕܡ </div>
            <div type="l" n="21">ܕܝܢ ܐܦ ܠܐ ܒܡܕܡ. ܐܟܙܢܐ ܕܐܢܫܐ. ܕܕܡܕܡ ܕܣܝܡ ܡܬܐܡܪ̣. </div>
            <div type="l" n="22">ܕܐܢܫ ܒܪܢܫܐ. ܕܒܡܕܡ ܕܝܢ ܣܝܡ̣܁ ܘܠܐ ܒܡܕܡ. ܐܝܬ ܕܝܢ ܕܣܝ̈ܡܝ ܒܡܕܡ܁ </div>
            <div type="l" n="23">ܕܕܡܕܡ ܕܝܢ ܕܣܝܡ̣܁ ܐܦܠܐ ܒܚܕ ܙܢܐ ܡܬܐܡܪ. ܣܝܡ ܒܡܕܡ ܕܝܢ </div>
            <div type="l" n="24">ܐܡ̇ܪ ܐܢܐ̣. ܗ̇ܘ ܕܒܡܕܡ ܘܠܐ ܗܘܐ ܐܝܟ ܡܢܬܗ ܐܝܬܘܗܝ. </div>
            <div type="l" n="25">ܘܠܐ ܡܨܝܐ ܕܒܠܥܕܘܗܝ ܢܗܘܐ̇. ܕܗ̇ܘ ܡܐ ܕܐܝܬܘܗܝ ܒܗ. </div>
            <div type="l" n="26">ܐܟܙܢܐ ܕܓܪܡܛܝܩܘܬܐ ܕܣܝܡܐ ܒܢܦܫܐ. ܕܡܕܡ </div>
            <div type="l" n="27">ܕܝܢ ܕܣܝܡ܁ ܠܐ ܡܬܐܡܪܐ. ܘܡܕܡ ܚܘܪܐ ܕܣܝܡ ܡ̇ܢ ܐܝܬܘܗܝ </div>
            <div type="l" n="28">ܒܓܘܫܡܐ. ܟܠ ܓܘܢܐ ܒܓܘܫܡܐ ܗܘ. ܕܡܕܡ ܕܣܝܡ̣ </div>
            <div type="l" n="29">ܘܠܐ ܚܕ ܡܬܐܡܪ. ܐܝܬ ܕܝܢ ܕܕܡܕܡ ܕܣܝܡ ܡܬܐܡܪܝܢ </div>
         </div>
         <div type="c" n="b">
            <div type="l" n="1">. ܐܦ ܣܝ̈ܡܝ ܒܡܕܡ ܐܝܬܝܗܘܢ. ܐܟܙܢܐ ܕܝܕܥܬܐ. ܒܡܕܡ ܡ̇ܢ </div>
            <div type="l" n="2">ܣܝܡܐ ܕܐܝܬܝܗ̇ ܒܢܦܫܐ. ܐܝܟ ܕܕܡܕܡ ܕܝܢ ܕܣܝܡ ܡܬܐܡܪܐ. </div>
            <div type="l" n="3">ܕܓܪܡܛܝܩܘܬܐ. ܐܝܬ ܕܝܢ ܕܠܐ ܣܝ̈ܡܝ ܒܡܕܡ ܐܝܬܝܗܘܢ. ܘܠܐ ܕܕܡܕܡ </div>
            <div type="l" n="4">ܕܣܝܡ ܡܬܐܡܪܝܢ. ܐܟܙܢܐ ܕܦܠܢ ܒܪܢܫܐ ܐܘ ܦܠܢ ܣܘܣܝܐ </div>
            <div type="l" n="5">. ܘܠܐ ܓܝܪ ܚܕ ܡܢ ܗܠܝܢ ܕܡܕܡ ܕܣܝܡ܁ ܐܦܠܐ ܣܝܡ ܒܡܕܡ </div>
            <div type="l" n="6">ܡܬܐܡܪ. ܦܫܝܛܐܝܬ ܕܝܢ ܠܐ ܡ̈ܬܦܣܩܢܐ. ܘܐܝܠܝܢ ܕܒܡܢܝܢܐ </div>
            <div type="l" n="7">ܐܢܘܢ. ܐܝܟ ܕܕܡܕܡ ܕܣܝܡ ܡ̣̇ܢ ܠܐ ܡܬܐܡܪܝܢ. ܣܝ̈ܡܝ ܒܡܕܡ ܕܝ̣ܢ </div>
            <div type="l" n="8">ܠܐ ܡܕܡ ܟܠܐ ܕܢܗܘܘܢ. ܦܠܢܝܬ ܓܝܪ ܓܪܡܛܝܩܘܬܐ ܣܝܡܬ ܒܡܕܡ </div>
            <div type="l" n="9">ܐܝܬܝܗ̇. ܐܡܬܝ </div>
            <div type="l" n="10">ܕܐܚܪܢܐ ܡܢ ܡܕܡ ܐܚܪܢܐ ܡܬܟܢܐ. ܐܝܟ ܕܡܢ ܡܕܡ </div>
            <div type="l" n="11">ܕܣܝܡ܁ ܟܠ ܐܝܠܝܢ ܕܥܠ ܗ̇ܘ ܕܡܬܟܢܐ ܡܬܐܡܪ̈ܢ. </div>
            <div type="l" n="12">ܕܐܝܟ ܗܠܝܢ ܐܦ ܥܠ ܗ̇ܘ ܕܣܝܡ ܡܬ̇ܐܡܪ̈ܢ. ܐܟܙܢܐ ܕܒܪ </div>
            <div type="l" n="13">ܐܢܫܐ ܥܠ ܦܠܢ ܒܪܢܫܐ ܡܬܟܢܐ. ܚܝܘܬܐ ܕܝܢ ܥܠ ܒܪܢܫܐ </div>
            <div type="l" n="14">ܡܕܝܢ ܐܦ ܥܠ ܦܠܢ ܒܪ ܐܢܫܐ ܡܬܟܢܝܐ ܗܝ̣ ܚܝܘܬܐ </div>
            <div type="l" n="15">. ܦܠܢ ܓܝܪ ܒܪܢܫܐ ܐܦ ܒܪܢܫܐ ܐܝܬܗܘܝ̣ ܐܦ ܚܝܘܬܐ܀ </div>
            <div type="l" n="16">ܐܚܪ̈ܢܝܝ ܓܢܣܐ̣܁ ܕܠܘ ܬܚܘܬ ܚ̈ܕܕܐ ܡܛܟܣܝܢ. ܐܚܪܢܐ ܒܐܕܫܐ </div>
            <div type="l" n="17">ܐܦ ܒܦܘܪܫܢܐ. ܐܝܟ ܙܢܐ ܕܚܝܘܬܐ̣ ܘܝܕܥܬܐ. ܦܘܪܫܢܐ </div>
            <div type="l" n="18">ܕܝܢ ܕܚܝܘܬܐ̣. ܕܪ̈ܓܠܐ̣ ܘܦܪ̈ܘܚܐ. ܘܕܬܪ̈ܬܝܢ ܪ̈ܓܠܝܗܘܢ̣ ܘܐܝܠܝܢ </div>
            <div type="l" n="19">ܕܒ̈ܡܝܐ. ܕܝܕܥܬܐ ܕܝܢ ܘܠܐ ܚܕܐ ܡܢ ܗܠܝܢ. ܠܐ ܓܝܪ ܦܪܝܫܐ </div>
            <div type="l" n="20">ܝܕܥܬܐ ܡܢ ܝܕܥܬܐ ܒܗ̇ܝ ܕܐܝܬܘܗܝ. ܕܬܪ̈ܬܝܢ ܪ̈ܓܠܘܗܝ. ܕܗܠܝܢ ܕܝܢ ܓܢ̈ܣܐ </div>
            <div type="l" n="21">ܕܬܚܘܬ ܚ̈ܕܕܐ ܡܛܟܣܝ̣ܢ ܘܠܐ ܡܕܡ ܟܠܐ̇. ܕܗ̣ܢܘܢ ܟܕ ܗ̣ܢܘܢ ܦܘܪ̈ܫܢܐ ܢܗܘܘܢ. </div>
            <div type="l" n="22">ܒܗ̇ܢܘܢ ܓܝܪ ܥ̈ܠܝܐ ܡܬܟܢܝ̣ܢ. ܐܦ ܗ̇ܢܘܢ ܓܢ̈ܣܐ ܕܬܚܘܬܝܗܘܢ܁ ܡܕܝܢ </div>
            <div type="l" n="23">ܕܐܝܟ ܟܡܐ ܕܐܝܬܝܗܘܢ ܦܘܪ̈ܫܢܐ ܕܗ̇ܘ ܕܡܬܟܢܐ. ܕܐܝܟ ܗܠܝܢ ܗ̇ܘܝ̣ܢ. ܕܐܦ </div>
            <div type="l" n="24">ܗ̇ܘ ܕܠܬܚܬ ܣܝܡ܁ ܕܐܝܠܝܢ </div>
            <div type="l" n="25">ܕܠܐ ܗܘܐ ܒܝܕ ܓܕܝܠܘܬܐ ܡܬܐܡܪܝ̣ܢ. ܟܠܚܕ ܚܕ ܡܢܗܘܢ̣. ܐܘ ܐܘܣܝܐ </div>
            <div type="l" n="26">ܡܫܘܕܥ̣. ܐܘ ܟܡܝܘܬܐ. ܐܘ ܙܢܐ. ܐܘ ܠܘܬ ܡܕܡ܁ ܐܘ ܕܐܝܟܐ. ܐܘ ܕܐܡܬܝ. </div>
            <div type="l" n="27">ܐܘ ܕܣܝܡ. ܐܘ ܕܐܝܬ. ܐܘ ܕܚ̇ܐܫ. ܐܘ ܥ̇ܒܕ. ܐܝܬܘܗܝ ܕܝܢ ܐܘܣܝܐ ܐܝܟ </div>
            <div type="l" n="28">ܕܠܡܐܡܪ̣ ܐܟܙܢܐ ܕܒܪܢܫܐ. ܘܣܘܣܝܐ. ܟܡܝܘܬܐ ܕܝܢ ܐܟܙܢܐ ܕܬܪ̈ܬܝܢ ܐ̈ܡܝܢ </div>
            <div type="l" n="29">ܐܘ ܬܠܬ ܐܡ̈ܝܢ. ܙܢܐ ܕܝ̣ܢ ܚܘܪܐ. ܓܪܡܛܝܩܐ. ܠܘܬ ܡܕܡ ܕܝܢ ܐܝܟ ܙܢܐ </div>
         </div>
      </div>
      <div type="p" n="2">
         <div type="c" n="a">
            <div type="l" n="1">ܕܐܥܦܐ. ܪܒܐ. ܕܐܝܟܐ ܕܝ̣ܢ. ܒܒܝܬܐ. ܒܫܘܩܐ. ܐܡܬܝ ܕܝܢ. </div>
            <div type="l" n="2">ܐܟܙܢܐ ܕܐܬܡܠܝ. ܐܫܬܩܕ. ܕܣܝܡ ܕܝ̣ܢ. ܐܟܙܢܐ ܕܡܓܣ. ܝܬ̇ܒ. </div>
            <div type="l" n="3">ܐܝܬ ܕܝ̣ܢ. ܐܟܙܢܐ ܕܣܐܝܢ. ܡܙܝܢ. ܕܥ̇ܒܕ ܕܝ̣ܢ. ܐܟܙܢܐ ܕܦܣ̇ܩ </div>
            <div type="l" n="4">ܡܘܩܕ. ܕܚܐܫ ܕܝ̣ܢ. ܐܟܙܢܐ ܕܡܬܦܣܩ ܝܩ̇ܕ܀ ܟܠ ܚܕ ܚܕ </div>
            <div type="l" n="5">ܡܢ ܗܠܝܢ ܕܝܢ. ܕܐܬܐܡܪ. ܗ̣ܘ ܡܢܗ ܘܠܗ̣. ܐܦ ܠܐ ܒܚܕܐ ܩܛܦܣܝܣ. </div>
            <div type="l" n="6">ܗܢܘ ܕܝܢ ܠܡܐܡܪ ܕܐܝܢ̇. ܐܘ ܐܦܘܦܣܝܣ ܗܢܘ ܕܝܢ ܠܡܐܡܪ ܕܠܐ </div>
            <div type="l" n="7">ܗܘܝܐ. ܒܕܘܟ ܕܝܢ ܟܕ ܡܬܓܕܠܝܢ ܗܠܝܢ ܥܡ ܚܕ̈ܕܐ̣. ܗܘܝܐ </div>
            <div type="l" n="8">ܐܦܘܦܣܝܣ ܐܘ ܩܛܦܣܝܣ ܐܘ ܫܪܝܪܬܐ ܐܘ ܕܓܠܬܐ. ܐܝܠܝܢ </div>
            <div type="l" n="9">ܕܝܢ ܕܐܦ ܠܐ ܒܚܕܐ ܡܢ ܓܕܝ̈ܠܘܬܐ ܡܬܐܡܪܝ̣ܢ. ܠܐ ܫܪܝܪܬܐ̣ ܐܦܠܐ </div>
            <div type="l" n="10">ܕܓܠܬܐ ܐܝܬ. ܐܟܙܢܐ ܕܒܪܢܫܐ ܬܘܪܐ. ܪܗ̇ܛ ܙܟ̇ܐ܀ ܥܠ </div>
            <div type="l" n="11">ܐܘܣܝܐ.܀ ܐܘܣܝܐ ܕܝܢ ܐܝܬܝܗ̣̇. ܗ̇ܝ ܕܛܒ ܡܐܪܢܝܐ. ܘܗܝ̇ ܕܛܒ ܓܢܣܢܝܐ. </div>
            <div type="l" n="12">ܘܩܕܡܐܝܬ ܘܡܐܪܢܐܝܬ ܡܬܐܡܪܐ. ܗ̇ܝ ܕܠܐ ܗܘܐ ܕܕܡܕܡ ܕܣܝܡ ܡܬܐܡܪܐ. ܘܐܦ ܠܐ </div>
            <div type="l" n="13">ܕܒܣܝܡܐ ܕܒܡܕܡ ܐܝܬܝܗ̣̇. ܐܟܙܢܐ ܕܦܠܢ ܒܪܢܫܐ̇. ܐܘ ܦܠܢ ܣܘܣܝܐ. ܐܘ̈ܣܝܣ ܕܝܢ ܬܪ̈ܝܢܝܬܐ </div>
            <div type="l" n="14">ܡܬܐܡܪ̈ܢ̣. ܗܠܝܢ ܕܐܕ̈ܫܐ ܕܐܘ̈ܣܝܣ ܩܕ̈ܡܝܬܐ ܡܬܐܡܪ̈ܢ ܕܐܝܬܝܗܝܢ. ܕܗ̣ܢܘܢ ܟܕ ܗ̣ܢܘܢ </div>
            <div type="l" n="15">ܐܦ ܓܢ̈ܣܐ ܕܗܠܝܢ ܐܕ̈ܫܐ. ܐܟܙܢܐ ܕܦܠܢ ܡ̇ܢ ܒܪ </div>
            <div type="l" n="16">ܐܢܫܐ ܒܐܕܫܐ̣ ܒܪܢܫܐ ܐܝܬܘܗܝ̣. ܓܢܣܐ ܕܝܢ ܕܐܕܫܐ̣. </div>
            <div type="l" n="17">ܗܢܐ ܐܝܬܘܗܝ̣ ܚܝܘܬܐ. ܐܘ̈ܣܝܣ ܗܟܝܠ ܬܪ̈ܝܢܝܬܐ </div>
            <div type="l" n="18">ܡܬܐܡܪ̈ܢ ܗܠܝܢ. ܐܟܙܢܐ ܕܒܪܢܫܐ ܘܚܝܘܬܐ. ܓܠܝܐ ܗܝ </div>
            <div type="l" n="19">ܕܝܢ ܕܐܝܢܐ ܕܡܢ ܐܝܠܝܢ ܕܡܬܐܡܪܝܢ ܕܡܢ ܡܕܡ </div>
            <div type="l" n="20">ܕܣܝܡ ܗܘ̣. ܐܢܢܩܐ ܕܐܦ ܒܫܡܐ ܘܡܠܬܐ ܢܬܟܢܐ </div>
            <div type="l" n="21">ܗ̇ܘ ܕܡܢܗ ܡܬܬܣܝܡ. ܐܟܙܢܐ ܒܪܢܫܐ </div>
            <div type="l" n="22">ܕܡܕܡ ܕܣܝܡ ܡܬܐܡܪ. ܕܐܢܫ ܒܪܢܫܐ. ܘܡܬܟܢܐ </div>
            <div type="l" n="23">ܫܡܐ. ܟܘܢܝܐ ܓܝܪ ܕܒܪܢܫܐ̣ ܡܢ ܦܠܢ ܒܪܢܫܐ </div>
            <div type="l" n="24">ܢܬܟܢܐ. ܦܠܢ ܓܝܪ ܒܪܢܫܐ ܘܒܪܢܫܐ </div>
            <div type="l" n="25">ܐܝܬܘܗܝ̣ ܐܦ ܚܝܘܬܐ. ܐܟܙܢܐ ܕܫܡܐ ܘܡܠܬܐ </div>
            <div type="l" n="26">ܥܠ ܗ̇ܘ ܕܡܢܗ ܣܝܡ ܢܬܟܢܐ. ܐܝܠܝܢ </div>
            <div type="l" n="27">ܕܝܢ ܕܣܝܡ ܒܡܕܡ ܐܝܬܘܗܝ. ܥܠ ܣܓ̈ܝܐܐ ܡ̣̇ܢ. </div>
            <div type="l" n="28">ܠܐ ܫܡܐ ܐܦܠܐ ܡܠܬܐ ܡܬܟܢܝܐ ܕܗ̇ܘ ܕܣܝܡ܁ </div>
            <div type="l" n="29">ܥܠ ܚ̈ܕܚܕܢܐ ܕܝܢ ܠܫܡܐ ܡ̣̇ܢ ܠܐ ܡܕܡ ܡܥܘܟ </div>
            <div type="l" n="30">ܕܢܬܟܢܐ. ܥܠ ܗ̇ܘ ܕܡܢܗ ܣܝܡ܁ ܡܠܬܐ ܕܝܢ ܠܐ ܡܨܝܐ. </div>
            <div type="l" n="31">ܐܟܙܢܐ ܕܚܘܪܐ ܕܒܗ̇ܘ ܕܣܝܡ܁ ܗܢܘ ܕܝܢ ܒܓܘܫܡܐ. </div>
            <div type="l" n="32">ܡܬܟܢܐ ܕܡܕܡ ܕܣܝܡ܁ ܗ̇ܘ ܓܝܪ ܓܘܫܡܐ ܚܘܪܐ ܡܬܐܡܪ. ܡܠܬܐ </div>
            <div type="l" n="33">ܕܝܢ ܕܗ̇ܘ. ܕܚܘܪܘܬܐ̣ ܠܐ ܡܬܘܡ ܡܬܟܢܝܐ ܕܓܘܫܡܐ. </div>
            <div type="l" n="34">ܟܠܗܝܢ ܕܝܢ ܐܚܪ̈ܢܝܬܐ ܕܡܢ ܐܝܠܝܢ ܕܣܝܡ ܡܬܐܡܪ̈ܢ̣. </div>
            <div type="l" n="35">ܕܐܘ̈ܣܝܣ ܩܕܡ̈ܝܬܐ̣. ܐܘ ܕܒܗܝܢ ܣܝ̈ܡܢ ܐܝܬܝܗܝܢ. ܗܕܐ ܕܝܢ </div>
            <div type="l" n="36">ܡܢ ܟܠ ܚܕܐ ܚܕܐ ܡܢ ܐܝܠܝܢ ܕܡܬܩܪ̈ܒܢ. ܐܟܙܢܐ </div>
            <div type="l" n="37">ܕܚܝܘܬܐ ܥܠ ܒܪܢܫܐ. ܡܬܟܢܝܐ. ܡܕܝܢ ܐܦ ܥܠ ܦܠܢ </div>
            <div type="l" n="38">ܒܪܢܫܐ. ܚܝܘܬܐ̣ ܬܬܟܢܐ. ܐܢ ܗ̣ܘ ܓܝܪ ܕܐܦܠܐ ܥܠ </div>
         </div>
         <div type="c" n="b">
            <div type="l" n="1">ܚܕ ܚܕ ܡܢ ܦܠܢ ܒܪܢܫܐ̣. ܐܦܠܐ ܥܠ ܦܠܢ ܒܪܢܫܐ. </div>
            <div type="l" n="2">ܟܠ ܟܠܗ. ܬܘܒ ܓܘܢܐ ܒܓܘܫܡܐ. ܘܐܢ ܠܐ ܒܟܠ ܚܕ </div>
            <div type="l" n="3">ܚܕ ܡܢ ܓܘܫ̈ܡܐ̣. ܘܐܦܠܐ ܒ̈ܓܘܫܡܐ ܟܠ ܟܠܗ ܬܗܘܐ. </div>
            <div type="l" n="4">ܐܝܟܢܐ ܕܟܠܗܝܢ ܐܚܪ̈ܢܝܬܐ. ܐܘ ܐܝܟ ܕܡܢ ܣܝܡܐ </div>
            <div type="l" n="5">ܕܐܘܣ̈ܝܣ ܩܕܡ̈ܝܬܐ ܢܬܐܡܪ̈ܢ̣. ܐܘ ܐܝܟ ܕܒܗܠܝܢ ܣܝ̈ܡܢ ܐܝܬܝܗܝܢ. </div>
            <div type="l" n="6">ܟܕ ܠܐ ܕܝܢ ܐܝܬܝܗܝܢ ܕܐܘ̈ܣܝܣ ܩܕܡ̈ܝܬܐ̣. ܠܐ ܡܨܝܐ ܡܕܡ ܕܐܚܪ̈ܢܝܬܐ </div>
            <div type="l" n="6a">ܢܗܘܐ. ܟܠܗܝܢ ܓܝܪ ܐܚܪ̈ܝܬܐ ܐܘ ܕܡܢ ܗܠܝܢ ܕܣ̈ܝܡܢ ܡܢ ܗܠܝܢ </div>
            <div type="l" n="6b">ܡܬܐܡܪ̈ܢ. ܐܘ ܕܒܗܠܝܢ ܣܝ̈ܡܢ. ܐܟܙܢܐ ܕܐܢ ܠܐ ܢܗ̈ܘܝܢ ܐܘ̈ܣܝܣ </div>
            <div type="l" n="6c">ܩܕܡ̈ܝܬܐ̣ ܘܠܐ ܡܨܝܐ ܠܡܗܘܐ ܡܕܡ ܡܢ ܐܚܪ̈ܢܝܬܐ. </div>
            <div type="l" n="7">ܕܗܠܝܢ ܕܝܢ ܐܘ̈ܣܝܣ ܬܪ̈ܝܢܝܬܐ̣. ܝܬܝܪܐܝܬ ܐܘܣܝܐ ܠܐܕܫܐ </div>
            <div type="l" n="8">ܩܪܝܒܐ. ܝܬܝܪ ܡܢ ܕܠܓܢܣܐ. ܩܪܝܒܐ ܗܝ ܓܝܪ ܕܐܘܣܝܐ ܩܕܡܝܬܐ. </div>
            <div type="l" n="9">ܐܢ ܓܝܪ ܢܫ̣ܠܡ ܠܐܘܣܝܐ ܩܕܡܝܬܐ ܕܡܢܐ ܐܝܬܝܗ̇ ܝܬܝܪ ܝܕܝܥܐܝܬ </div>
            <div type="l" n="10">ܘܕܝܠܢܐܝܬ̣. ܡܫܠܡ ܐܕܫܐ. ܐܘ ܡܫܠܡ ܓܢܣܐ. ܐܟܙܢܐ ܕܐܢ </div>
            <div type="l" n="11">ܐܢܫ ܒܪ ܐܢܫܐ̣. ܝܬܝܪ ܝܕܝܥܐܝܬ ܘܕܝܠܢܐܝܬ ܡܫܠܡ܁ ܟܕ </div>
            <div type="l" n="12">ܡܫܠܡ ܒܪ ܐܢܫܐ. ܐܘ ܚܝܘܬܐ. ܗ̇ܝ ܓܝܪ ܕܝܬܝܪܐܝܬ ܐܝܬܝܗ̇ </div>
            <div type="l" n="13">ܝܕܝܥܬܐ ܕܦܠܢ ܒܪܢܫܐ. ܗ̇ܝ ܓܝܪ ܓܘܢܝܬܐ̣. ܘܐܦ ܗ̇ܝ ܕܦܠܢ. </div>
            <div type="l" n="14">ܐܝܠܢܐ ܕܟܕ ܬܫ̣ܠܡ ܝܕܝܥܐ. ܐܢ ܬܫ̣ܠܡ ܐܝܠܢܐ ܐܘ ܢܨܒܬܐ ܬܘܒ </div>
            <div type="l" n="15">ܐܘܣ̈ܝܣ ܩܕܡ̈ܝܬܐ ܡܛܠ ܕܬܚܘܬ ܟܠܗܝܢ ܐܚܪ̈ܢܝܬܐ ܣܝ̈ܡܝܢ. ܐܦ </div>
            <div type="l" n="16">ܐܚܪ̈ܢܝܬܐ ܟܠܗܝܢ̣ ܥܠ ܗܠܝܢ ܡܫܬܡܗܢ. ܐܘ ܕܒܗܝܢ </div>
            <div type="l" n="17">ܐܝܬܝܗܝܢ. ܘܡܛܠ ܗܕܐ ܡܬܐܡܪܐ ܝܬܝܪܐܝܬ ܐܘܣܝ̈ܣ. ܐܝܟܢܐ ܕܝܢ ܐܘ̈ܣܝܣ </div>
            <div type="l" n="18">ܩܕܡ̈ܝܬܐ ܠܘܬ ܟܠܗܝܢ ܐܚܪ̈ܢܝܬܐ ܐܝܬܝܗܝܢ̣. ܗܟܢܐ ܐܦ </div>
            <div type="l" n="19">ܐܕܫܐ ܐܝܬܘܗܝ ܠܘܬ ܓܢܣܐ. ܐܕܫܐ ܓܝܪ ܬܚܝܬ ܓܢܣܐ ܣܝܡ܁ </div>
            <div type="l" n="20">ܬܘܒ ܓܢ̈ܣܐ ܥܠ ܐܕܫ̈ܐ ܡܬܟܢܝܢ. ܐܕܫ̈ܐ ܕܝܢ ܥܠ ܓܢ̈ܣܐ̣ </div>
            <div type="l" n="21">ܠܐ ܥ̈ܛܦܝܢ ܡܕܝܢ ܐܦ ܡܢ ܗܠܝܢ ܐ̈ܕܫܐ ܕܓܢܣܐ ܝܬܝܪ </div>
            <div type="l" n="22">ܐܘܣܝܐ. ܗܢ̣ܘܢ ܕܝܢ ܐܕܫ̈ܐ ܟܘܠ ܕܠܐ ܐܝܬܝܗܘܢ </div>
            <div type="l" n="23">ܓܢ̈ܣܐ̣. ܠܝܬ ܕܝܬܝܪ ܡܢ ܚܒܪܗ ܐܝܬܘܗܝ ܐܘܣܝܐ. ܠܝܬ </div>
            <div type="l" n="24">ܓܝܪ ܠܡܬܠ ܕܝܬܝܪ ܕܝܠܢܝ ܡܢ ܦܠܢ ܒܪܢܫܐ ܠܡܬܠ </div>
            <div type="l" n="25">ܒܪܢܫܐ̇. ܐܘ ܦܠܢ ܣܘܣܝܐ. ܒܗ ܕܝܢ ܒܙܢܐ ܐܦ ܥܠ ܐܘܣ̈ܝܣ </div>
            <div type="l" n="26">ܩ̈ܕܡܝܬܐ̣. ܠܝܬ ܐܘܣܝܐ ܕܝܬܝܪܐ ܗܝ ܚܕܐ ܡܢ ܚܒܪܬܗ̇. ܠܐ </div>
            <div type="l" n="27">ܓܝܪ ܝܬܝܪܐ ܒܡܕܡ ܗ̇ܝ ܕܦܠܢ ܒܪܢܫܐ ܐܘܣܝܐ ܗܘ. ܐܘ ܦܠܢ </div>
            <div type="l" n="28">ܬܘܪܐ. ܘܠܝܐܝܬ ܕܝܢ </div>
            <div type="l" n="29">ܡܢ ܒܬܪ ܐܘܣ̈ܝܣ ܩܕܡ̈ܝܬܐ ܠܚܘܕܐܝܬ ܡܢ ܐܚܪ̈ܢܝܬܐ̇ </div>
            <div type="l" n="30">. ܐܕܫ̈ܐ ܘܓܢ̈ܣܐ ܡܬܐܡܪܝܢ ܐܘܣ̈ܝܣ ܬܪ̈ܝܢܝܬܐ܁܀ ܠܚܘܕܐܝܬ ܓܝܪ </div>
            <div type="l" n="31">ܡܘܕܥܝܢ ܠܐܘ̈ܣܝܣ ܩܕܡ̈ܝܬܐ̣. ܟܘ̈ܢܝܐ ܗܠܝܢ ܕܡܬܟܢܝܢ. </div>
            <div type="l" n="32">ܒܪܢܫܐ ܓܝܪ ܐܢ ܢܫ̣ܠܡ ܐܢܫ ܕܡܢܘ̣. ܐܕܫܐ ܐܘ ܓܢܣܐ ܕܝܠܢܐܝܬ </div>
            <div type="l" n="33">ܡܫܠܡ. ܘܝܬܝܪܐܝܬ ܝܕܝܥܐ ܥ̇ܒܕ ܠܗ ܟܕ ܒܪܢܫܐ ܐܘ ܚܝܘܬܐ ܬܫܠܡ܁ </div>
            <div type="l" n="34">ܡܕܡ ܕܝܢ ܡܢ ܗܠܝܢ ܐܚܪ̈ܢܝܬܐ ܟܠ ܐܝܢܐ ܕܡܫܠܡ </div>
            <div type="l" n="35">ܐܢܫ̣. ܢܘܟܪܝܐ ܗܘ̇ܐ ܟܕ ܡܫܠܡ܁ ܐܟܙܢܐ ܕܚܘܪܐ. ܐܘ ܪܗܛ̇. ܐܘ ܡܕܡ ܡܢ </div>
            <div type="l" n="36">ܐܝܠܝܢ ܕ̇ܕܐܝܟ ܗܠܝܢ. ܡܕܝܢ ܘܠܝܐܝܬ ܗܠܝܢ ܒܠܚܘܕ ܡܢ ܗܠܝܢ ܐܚܪ̈ܢܐ ܐܘ̈ܣܝܣ </div>
            <div type="l" n="37">ܡܬܐܡܪܝܢ. ܬܘܒ ܐܘ̈ܣܝܣ ܩܕܡ̈ܝܬܐ. ܡܛܠ ܕܬܚܝܬ ܟܠܗܝܢ ܐܚܪ̈ܢܝܬܐ ܣܝ̈ܡ̣ܢ. </div>
            <div type="l" n="38">ܐܦ ܟܠܗܝܢ ܐܚܪ̈ܢܝܬܐ ܒܗܠܝܢ ܡܬܟܢܝ̣ܢ ܐܘ̈ܣܝܣ ܡܐܪ̈ܢܝܬܐ ܡܬܐܡܪ̈ܢ </div>
         </div>
      </div>
      <div type="p" n="3">
         <div type="c" n="a">
            <div type="l" n="1">. ܐܟܙܢܐ ܓܝܪ ܕܐܘ̈ܣܝܣ ܩܕܡ̈ܝܬܐ ܠܘܬ ܐܚܪ̈ܢܝܬܐ ܟܠܗܝܢ </div>
            <div type="l" n="2">ܐܝܬܝܗܝܢ̣. ܗܟܢܐ ܐܦ ܐܕ̈ܫܐ ܐܦ ܓܢ̈ܣܐ ܕܐܘ̈ܣܝܣ̣. ܠܘܬ ܟܠܗܝܢ ܗܠܝܢ </div>
            <div type="l" n="3">ܕܫܪܟܐ ܐܝܬܝܗܝܢ. ܒܗܠܝܢ ܓܝܪ ܡܬܟܢܝܢ ܟܠܗܘܢ ܗܠܝܢ. </div>
            <div type="l" n="4">ܕܫܪܟܐ. ܠܦܠܢ ܓܝܪ ܒܪ ܐܢܫܐ ܐܡ̇ܪ ܐܢܬ ܓܪܡܛܝܩܐ. ܡܕܝܢ </div>
            <div type="l" n="5">ܐܦ ܒܪܢܫܐ̣ ܐܦ ܚܝܘܬܐ ܓܪܡܛܝܩܐ ܐܡ̇ܪ ܐܢܬ. ܗܟܘܬ ܕܝܢ ܐܦ ܥܠ ܗܠܝܢ </div>
            <div type="l" n="6">ܐܚܪ̈ܢܝܬܐ. ܓܘܢܐܝܬ ܕܝܢ ܥܠ ܟܠ ܐܘܣܝܐ </div>
            <div type="l" n="7">ܐܝܬܝܗ̣̇. ܗ̇ܝ ܕܠܐ ܗܘܐ ܒܡܕܡ ܣܝ̣ܡܐ. ܐܘܣܝܐ ܓܝܪ ܩܕܡܝܬܐ̣. ܐܦܠܐ </div>
            <div type="l" n="8">ܕܡܕܡ ܕܣܝܡ ܐܝܬܝܗ̇. ܡܬܐܡܪܐ. [ܐܘܣܝܐ ܓܝܪ ܩܕܡܝܬܐ̣. ܠܐ ܕܕܡܕܡ ܕܣܝܡ </div>
            <div type="l" n="9">ܡܬܐܡܪܐ̣.] ܘܐܦ ܠܐ ܕܕܐܝܟ ܕܒܡܕܡ ܣܝܡܐ ܐܝܬܝܗ̇. ܕܐܘܣ̈ܝܣ ܬܪ̈ܝܢܝܬܐ: ܓܠܝܐ </div>
            <div type="l" n="10">ܡ̇ܢ ܐܦ ܗܟܢܐ̣. ܕܐܦ ܠܐ ܚܕܐ ܐܝܬܝܗ̇ ܣܝܡܬ ܒܡܕܡ܁ ܒܪܢܫܐ </div>
            <div type="l" n="11">ܓܝܪ ܕܕܡܕܡ ܕܣܝܡ ܡܬܐܡܪ. ܒܗ̇ܝ ܕܦܠܢ ܒܪܢܫܐ. ܕܒܡܕܡ </div>
            <div type="l" n="12">ܕܝܢ ܕܣܝܡ܁ ܠܐ ܐܝܬܘܗܝ. ܠܐ ܗܘܐ ܓܝܪ ܒܐܢܫ ܒܪܢܫܐ ܐܝܬܘܗܝ </div>
            <div type="l" n="13">ܒܪܢܫܐ. ܒܗ̇ ܕܝܢ ܒܕܡ̣ܘܬܐ ܐܦ ܗܝ̣ ܚܝܘܬܐ ܕܕܡܕܡ ܕܣܝܡ </div>
            <div type="l" n="14">ܡ̇ܢ ܡܬܐܡܪܐ. ܕܦܠܢ ܒܪܢܫܐ. ܠܐ ܕܝܢ ܚܝܘܬܐ ܒܦܠܢ </div>
            <div type="l" n="15">ܒܪܢܫܐ̇. [ܗ̇ܝ ܕܐܝܟ ܐܝܕܐ ܕܒܡܕܡ ܣܝܡܐ.] ܬܘܒ ܕܝܢ ܡܢ ܐܝܠܝܢ ܕܣܝ̈ܡܝ </div>
            <div type="l" n="16">ܒܡܕܡ ܐܢܘܢ. ܒܫܡܐ ܡ̇ܢ ܒܙܒ̣ܢ ܠܐ ܡܥܘܟ ܕܢܬܟܢܐ ܐܝܟ ܕܕܡܕܡ </div>
            <div type="l" n="17">ܕܣܝܡ. ܒܡܠܬܐ ܕܝ̣ܢ ܠܐ ܡܨܝܐ.܀ ܕܐܘܣ̈ܝܣ ܕܝܢ ܬܪ̈ܝܢܝܬܐ ܡܬܟܢܝܢ ܐܦ </div>
            <div type="l" n="18">ܒܡܠܬܐ ܐܝܟ ܕܕܡܕܡ ܕܣܝܡ. ܐܦ ܒܫܡܐ. ܡܠܬܐ ܓܝܪ ܕܒܪܢܫܐ ܥܠ ܦܠܢ </div>
            <div type="l" n="19">ܒܪܢܫܐ ܡܟܢܐ ܐܢܬ. ܐܦ ܠܚܝܘܬܐ. ܡܕܝܢ ܠܐ ܐܝܬܝܗ̇ ܐܘܣܝܐ </div>
            <div type="l" n="20">ܡܢ ܐܝܠܝܢ ܕܒܡܕܡ ܣܝ̈ܡܢ. ܠܐ ܕܝܢ ܕܝܠܝܬܐ ܗܝ </div>
            <div type="l" n="21">ܗܕܐ ܕܐܘܣܝܐ. ܐܠܐ ܐܦ ܦܘܪܫܢܐ ܕܐܝܢܐ ܕܠܘ ܒܡܕܡ </div>
            <div type="l" n="22">ܣܝܡ ܐܝܬܘܗܝ. ܕܐܝܬ ܠܗ ܪ̈ܓܠܐ̣ ܘܬܪ̈ܬܝܢ ܪ̈ܓܠܐ. </div>
            <div type="l" n="23">ܕܡܕܡ ܕܣܝܡ ܡ̇ܢ ܡܬܐܡܪ. ܗܢܘ ܕܝܢ ܕܒܪܢܫܐ. ܕܒܡܕܡ </div>
            <div type="l" n="24">ܕܝܢ ܕܣܝܡ ܠܐ ܐܝܬܘܗܝ. ܠܐ ܗܘܐ ܓܝܪ ܒܒܪܢܫܐ ܐܝܬܘܗܝ </div>
            <div type="l" n="25">ܗ̇ܘ ܕܬܪ̈ܬܝܢ ܪ̈ܓܠܘܗܝ ܘܐܦܠܐ ܕܐܝܬ ܠܗ ܪ̈ܠܓܐ. ܘܐܦ ܡܠܬܐ ܕܝܢ </div>
            <div type="l" n="26">ܡܬܟܢܝܐ ܗ̇ܝ ܕܦܘܪܫܢܐ. ܒܗ̇ܘ ܡܐ ܕܡܬܐܡܪܐ ܦܘܪܫܢܐ. </div>
            <div type="l" n="27">ܐܟܙܢܐ ܕܗ̇ܘ ܕܪ̈ܓܠܐ ܥܠ ܒܪܢܫܐ ܡܬܟܢܝܐ. ܘܐܦ ܡܠܬܐ </div>
            <div type="l" n="28">ܕܪ̈ܓܠܐ̣ ܬܬܟܢܐ ܥܠ ܒܪܢܫܐ. ܪ̈ܓܠܐ ܗܘ ܓܝܪ ܒܪܢܫܐ. ܠܐ ܕܝܢ </div>
            <div type="l" n="29">ܫ̈ܓܫܢ̣ ܠܢ ܡ̈ܢܘܬܐ ܕܐܘܣ̈ܝܣ. ܐܝܟ ܡ̇ܢ ܕܒܡܕܡ ܣܝ̈ܡܢ </div>
            <div type="l" n="30">ܒܟܠܐ ܕܕܡܕܡ ܡܬܐܠܨܝܢܢ̇. ܕܠܘ ܐܘܣ̈ܝܣ ܢܐܡܪ </div>
            <div type="l" n="31">ܕܐܝܬܝܗܝܢ. ܠܘ ܓܝܪ ܗܟܢܐ ܢܬܐܡܪ ܗܠܝܢ ܕܒܡܕܡ </div>
            <div type="l" n="32">ܣܝ̈ܡܢ ܐܝܟ ܡ̈ܢܘܬܐ ܐ̈ܢܝܢ ܕܒܡܕܡ̇. </div>
            <div type="l" n="33">ܐܝܬܝܗ̇ ܕܝܢ ܒܐܘܣܝܐ ܐܦ ܦܘܪܫܢܐ ܗ̇ܝ ܕܟܠ </div>
            <div type="l" n="34">ܒܢܩܝܦܘܬ ܫܡܐ ܕܡܢܗ ܡܬܐܡܪ̈ܢ ܟܘܠ ܓܝܪ ܟܘܢܝܐ </div>
            <div type="l" n="35">ܕܡܢ ܗܠܝܢ̣. ܐܘ ܥܠ ܠܐ ܡ̈ܬܦܣܩܢܐ. ܐܘ ܥܠ ܐܕܫ̈ܐ. </div>
            <div type="l" n="36">ܡܢ ܐܘܣܝܐ ܓܝܪ ܩܕܡܝܬܐ̣ ܐܦܠܐ ܚܕ ܟܘܢܝܐ </div>
            <div type="l" n="37">ܐܝܬ. ܠܐ ܓܝܪ ܡܬܐܡܪ̈ܢ ܥܠ ܡܕܡ ܕܣܝܡܐ.܀ ܕܐܘ̈ܣܝܣ </div>
            <div type="l" n="38">ܕܝܢ ܬܪ̈ܝܢܝܬܐ̣. ܐܕܫܐ ܡ̇ܢ ܥܠ ܠܐ ܡܬܦܣܩܢܐ̣ </div>
            <div type="l" n="39">ܡܬܟܢܐ. ܓܢܣܐ ܕܝܢ̣ ܥܠ ܠܐ ܡ̈ܬܦܣܩܢܐ ܘܥܠ ܐܕܫ̈ܐ. ܒܗ̇ </div>
         </div>
         <div type="c" n="b">
            <div type="l" n="1">ܕܝܢ ܒܕܡܘܬܐ ܐܦ ܦܘܪܫܢܐ ܥܠ ܐܕܫ̈ܐ ܘܥܠ ܠܐ </div>
            <div type="l" n="2">ܡ̈ܬܦܣܩܢܐ ܡܬܟܢܐ. ܐܦ ܠܡܠܬܐ ܕܝܢ̣ ܡ̈ܩܒܠܢ </div>
            <div type="l" n="3">ܐܘ̈ܣܝܣ ܩܕܡ̈ܝܬܐ̇. ܕܐܕ̈ܫܐ ܘܓ̈ܢܣܐ. ܐܦ ܐܕܫܐ ܕܝܢ̣ </div>
            <div type="l" n="4">ܕܓܢܣܐ. ܟܠ ܓܝܪ ܕܡܬܐܡܪ ܥܠ ܗ̇ܘ ܕܡܬܟܢܐ̣. </div>
            <div type="l" n="5">ܗܢܐ̣ ܐܦ ܥܠ ܗ̇ܘ ܕܬܚܘܬܘܗܝ ܣܝܡ ܡܬܐܡܪ. ܒܗ̇ ܕܝܢ </div>
            <div type="l" n="6">ܒܕܡܘܬܐ̣. ܐܦ ܡܠܬܐ ܕܦܘܪܫܢܐ̣. ܡܩܒܠܐ ܐܕܫ̈ܐ ܘܠܐ </div>
            <div type="l" n="7">ܡ̈ܬܦܣܩܢܐ. ܢܩ̈ܝܦ ܫܡܐ ܕܝܢ ܐܦ ܗ̣ܘ ܫܡܐ ܕܓܘܐ ܗܘ̣. ܘܗ̣ܝ </div>
            <div type="l" n="8">ܡܠܬܐ. ܐܝܟܢܐ ܕܟܠ ܐܝܠܝܢ ܕܡܢ ܐܘܣ̈ܝܣ̣. ܐܦ ܕܦܘܪܫܢܐ </div>
            <div type="l" n="9">ܒܢܩܝܦܘܬ ܫܡܐ ܡܬܐܡܪܝܢ. ܟܠ </div>
            <div type="l" n="10">ܐܘܣܝܐ ܕܝܢ ܡܣܬܒܪܐ ܕܗܢܐ ܡܚܘܝܐ. </div>
            <div type="l" n="11">ܠܐ ܡ̈ܬܦܣܩܢܐ ܓܝܪ ܘܕܡܢܝܢܐ̣ ܡ̈ܫܘܕܥܢܐ </div>
            <div type="l" n="12">ܐܝܬܝܗܘܢ. ܐܘܣ̈ܝܣ ܕܝܢ ܬܪ̈ܝܢܝܬܐ </div>
            <div type="l" n="13">ܡܬܚܙܝܢ ܡ̇ܢ ܕܡܝܐܝܬ ܒܐܣܟܡܐ ܕܩܪܝܬܐ ܕܗܢܐ </div>
            <div type="l" n="14">ܡܕܡ ܡܫ̈ܘܕܥܢ. ܐܡܬܝ ܕܢܐܡܪ ܒܪܢܫܐ </div>
            <div type="l" n="15">ܐܘ ܚܝܘܬܐ. ܠܐ ܕܝܢ ܫܪܝܪܐ. ܐܠܐ ܝܬܝܪ̣ ܕܐܝܢܘ ܡܕܡ </div>
            <div type="l" n="16">ܕܡܫܘܕܥ. ܠܐ ܓܝܪ ܐܝܬܘܗܝ ܗ̇ܘ ܕܣܝܡ̇. ܐܝܟܢܐ ܕܐܘ̈ܣܝܣ </div>
            <div type="l" n="17">ܩ̈ܕܡܝܬܐ. ܐܠܐ ܕܣܓ̈ܝܐܐ ܒܪܢܫܐ ܡܬܐܡܪ̣. ܐܦ </div>
            <div type="l" n="18">ܚܝܘܬܐ. ܠܘ ܕܝ̣ܢ ܫܚܝܡܐܝܬ ܕܐܝܢܘ. ܐܟܙܢܐ ܕܚܘܪܐ. ܠܐ </div>
            <div type="l" n="19">ܓܝܪ ܡܕܡ ܐܚܪܝܢ ܡܫܘܕܥ ܚܘܪܐ ܐܠܐ ܕܐܝܢܘ. ܕܐܕܫܐ </div>
            <div type="l" n="20">ܕܝܢ ܘܓܢܣܐ ܥܠ ܐܘܣܝܐ ܕܐܝܢܐ. ܦܪܝܫܐ. ܐ̇ܝܕܐ ܗܝ ܓܝܪ </div>
            <div type="l" n="21">ܦܠܢܝܬ ܐܘܣܝܐ ܡܫܘܕܥ. ܐܝܟ ܕܒܣܘܓܐܐ ܕܝ̣ܢ ܥܠ ܓܢܣܐ ܝܬܝܪ. </div>
            <div type="l" n="22">ܡܢ ܕܥܠ ܐܕܫܐ ܡܬܥܒܕ ܦܘܪܫܢܐ. ܟܕ ܚܝܘܬܐ ܓܝܪ ܬܬܐܡܪ̣. </div>
            <div type="l" n="23">ܣܓ̈ܝܐܬܐ ܚܒ̇ܫ ܝܬܝܪ ܡܢ </div>
            <div type="l" n="24">ܒܪܢܫܐ. ܐܝܬ ܕܝܢ ܠܐܘ̈ܣܝܣ̣. ܕܠܐ ܢܗܘܐ ܡܕܡ ܕܠܩܘܒܠܐ̇. </div>
            <div type="l" n="25">ܐܟܙܢܐ ܕܠܦܠܢ ܒܪܢܫܐ. ܠܝܬ ܓܝܪ ܡܕܡ ܕܕܠܩܘܒܠܐ. ܐܦ </div>
            <div type="l" n="26">ܠܐ ܠܒܪ ܐܢܫܐ ܐܘ ܠܚܝܘܬܐ. ܠܝܬ ܓܝܪ ܡܕܡ ܕܕܠܩܘܒܠܐ̣. ܠܐ </div>
            <div type="l" n="27">ܗܘܐ ܕܝܢ ܕܝܠܢܝ ܕܐܘܣܝܐ. ܐܠܐ ܐܦ ܐܚܪ̈ܢܝܬܐ ܣܓ̈ܝܐܬܐ ܐܝܬ ܠܡܫܟܚܘ̣. </div>
            <div type="l" n="28">ܐܝܟ ܕܥܠ ܟܡܝܘܬܐ. ܠܬܪ̈ܬܝܢ ܓܝܪ ܐܡ̈ܝ̣ܢ ܠܝܬ ܕܠܩܘܒܠܐ. ܐܘ </div>
            <div type="l" n="30">ܠܥܣܪ̈. ܐܘ ܠܡܕܡ ܐܚܪܝܢ ܕܐܝܟ ܗܢܐ. ܐܠܐ ܐܢ ܕܠܡܐ ܐܢܫ ܠܣܓ̈ܝܐܐ </div>
            <div type="l" n="31">ܕܠܩܘܒܠܐ ܕܡܕܡ ܢܐܡܪ ܕܐܝܬܘܗܝ. ܐܘ ܠܪܒܐ ܕܠܩܘܒܠܐ ܕܙܥܘܪܐ. ܠܟܡܝܘܬܐ </div>
            <div type="l" n="32">ܕܝܢ ܦܪܝܫܐ̣ ܠܝܬ ܠܗ̇ ܡܕܡ ܕܠܩܘܒܠܐ.܀ ܡܣܬܒܪ ܕܝܢ </div>
            <div type="l" n="33">ܐܘܣܝܐ ܕܠܐ ܡܩܒܠܐ ܝܬܝܪܘܬܐ ܘܒܨܝܪܘܬܐ. ܐ̇ܡܪ ܐܢܐ </div>
            <div type="l" n="34">ܕܝ̣ܢ. ܠܐ ܗܘܐ ܕܐܘܣܝܐ ܡܢ ܐܘܣܝܐ̇. ܠܐ ܐܝܬܝܗ̇ ܝܬܝܪ ܡܢ ܐܘܣܝܐ </div>
            <div type="l" n="35">. ܗܕܐ ܓܝܪ ܐܡܝܪܐ ܕܐܝܬܝܗ̇. ܐܠܐ ܟܠܚܕܐ ܚܕܐ ܡܢ ܐܘܣܝܐ </div>
            <div type="l" n="36">ܕܗܢܐ ܡܕܡ̣܁ ܠܐ ܡܬܐܡܪܐ ܝܬܝܪ ܐܘ ܒܨܝܪ. ܐܟܙܢܐ ܕܐܢ </div>
            <div type="l" n="37">ܐܝܬܝܗ̇ ܐܘܣܝܐ ܗ̇ܘ ܡܐ ܕܐܝܬܘܗܝ ܒܪܢܫܐ̣. ܠܐ ܐܝܬܘܗܝ ܝܬܝܪ </div>
            <div type="l" n="38">ܘܒܨܝܪ ܒܪܢܫܐ. ܘܠܐ ܗ̣ܘ ܠܗ ܐܘ ܡܢ ܐܚܪܢܐ. ܠܐ ܓܝܪ </div>
            <div type="l" n="39">ܐܝܬܘܗܝ ܐܚܪܢܐ ܕܐܚܪܢܐ ܝܬܝܪ ܒܪܢܫܐ̇. ܐܝܟ ܙܢܐ ܕܐܝܬܘܗܝ </div>
         </div>
      </div>
      <div type="p" n="4">
         <div type="c" n="a">
            <div type="l" n="1">ܚܘܪܐ̇. ܕܐܝܬܘܗܝ ܡܢ̇ ܐܚܪܢܐ ܝܬܝܪ ܚܘܪܐ̇. ܘܐܚܪܢܐ ܡܢ </div>
            <div type="l" n="2">ܐܚܪܢܐ ܝܬܝܪ ܐܘ ܒܨܝܪ. ܗ̣ܘ ܕܝܢ ܡܢ ܝܬܗ ܝܬܝܪ ܘܒܨܝܪ </div>
            <div type="l" n="3">ܡܬܐܡܪ. ܐܝܟ ܙܢܐ ܕܓܘܫܡܐ̇. ܕܚܘܪܐ ܐܝܬܘܗܝ ܕܝܬܝܪ </div>
            <div type="l" n="4">ܚܘܪܐ ܡܬܐܡܪ. ܗܫܐ ܡܢ ܩܕܡ̈ܝܬܐ̇. ܘܚܡܝܡܐ ܕܝܬܝܪ </div>
            <div type="l" n="5">ܚܡܝܡ ܘܒܨܝܪ ܡܬܐܡܪ. ܐܘܣܝܐ ܕܝܢ ܠܐ ܡܬܐܡܪܐ ܕܝܬܝܪ </div>
            <div type="l" n="6">ܘܒܨܝܪ. ܠܐ ܓܝܪ ܡܬܐܡܪ ܒܪܢܫܐ ܕܝܬܝܪ ܗܫܐ ܒܪ </div>
            <div type="l" n="7">ܐܢܫܐ ܡܢ ܩܕܡܝܬܐ. ܘܐܦ ܠܐ ܐܝܠܝܢ ܕܐܝܬܝܗܝܢ </div>
            <div type="l" n="8">ܐܘܣ̈ܝܣ ܐܚܪ̈ܢܝܬܐ. ܡܕܝ̣ܢ ܠܐ ܡܩܒܠܐ ܐܘܣܝܐ ܝܬܝܪ ܘܒܨܝܪ. </div>
            <div type="l" n="9">ܗ̇ܝ </div>
            <div type="l" n="10">ܕܝܢ ܡܣܬܒܪܐ ܕܝܬܝܪ ܕܝܠܝܬܐ ܠܐܘܣܝܐ ܐܝܬܝܗ̣̇. ܗ̇ܝ ܕܗ̣ܝ ܟܕ ܗ̣ܝ. </div>
            <div type="l" n="11">ܘܒܡܢܝܢܐ̣. ܡܩܒܠܢܝܬܐ ܗܝ ܕܐܝܠܝܢ ܕܕܠܩܘܒܠܐ. ܐܟܙܢܐ ܕܥܠ ܐܚܪ̈ܢܐ̣. ܐܦܠܐ </div>
            <div type="l" n="12">ܚܕ ܐܝܬ ܡܕܡ ܕܕܐܝܟ ܗܢܐ ܠܡܩܪܒ ܠܗ̇. ܟܠ ܐܝܢܐ ܕܠܐ ܐܝܬܘܗܝ </div>
            <div type="l" n="13">ܐܘܣܝܐ. ܘܗ̇ܝ ܕܒܡܢܝܢܐ ܓܝܪ ܡܩܒܠܢܝܬܐ ܗܝ ܕܕܠܩܘܒܠܐ. ܐܟܙܢܐ </div>
            <div type="l" n="14">ܕܓܘܢܐ ܕܒܗ ܐܝܬܘܗܝ. ܘܗ̣ܘ ܟܕ ܗ̣ܘ ܒܡܢܝܢܐ ܠܐ ܐܝܬܘܗܝ. ܚܕ ܚܘܪܘܬܐ </div>
            <div type="l" n="15">ܘܐܘܟܡܘܬܐ. ܘܐܦܠܐ ܬܘܒ ܗ̣ܘ ܟܕ ܗ̣ܘ ܣܘܥܪܢܐ ܚܕ ܒܡܢܝܢܐ </div>
            <div type="l" n="16">ܐܝܬܘܗܝ. ܒܝܫܐ ܘܚܦܝܛܐ. ܒܗ ܕܝܢ ܒܙܢܐ ܐܦ ܥܠ ܐܚܪܢܐ ܕܠܐ </div>
            <div type="l" n="17">ܐܝܬܘܗܝ ܐܘܣܝܐ. ܐܘܣܝܐ ܕܝܢ ܚܕܐ ܘܗ̣ܝ ܟܕ ܗ̣ܝ ܒܡܢܝܢܐ̣. </div>
            <div type="l" n="18">ܐܝܬܝܗ̇ ܡܩܒܠܢܝܬܐ ܕܕܠܩܘܒܠܐ. ܐܟܙܢܐ ܕܐܢܫ ܒܪܢܫܐ. ܘܗ̣ܘ </div>
            <div type="l" n="19">ܟܕ ܗ̣ܘ ܚܕ ܐܝܬܘܗܝ. ܘܒܙܒܢ ܚܘܪܐ. ܘܒܙܒܢ ܐܘܟܡܐ ܗ̇ܘܐ </div>
            <div type="l" n="20">. ܘܚܡܝܡܐ ܘܩܪܝܪܐ. ܘܒܝ̣ܫܐ ܘܚܦܝܛܐ. ܥܠ ܐܚܪ̈ܢܐ </div>
            <div type="l" n="21">ܕܝ̣ܢ. ܘܠܐ ܥܠ ܚܕ ܡܬܚܙܝܐ ܕܐܝܟ ܗܕܐ. ܐܠܐ ܐܢ </div>
            <div type="l" n="22">ܐܢܫ ܢܩܘܡ ܠܘܩܒܠ ܡܠܬܐ ܘܢܐܡܪ̈. ܕܡܩܒܠܢܐ ܗܘ </div>
            <div type="l" n="23">ܪܥܝܢܐ ܕܠܩܘܒܠܝܘܬܐ. ܡܩܒܠ ܓܝܪ ܡ̈ܠܐ ܗ̣ܘ ܪܥܝܢܐ ܘܫܪܪܐ </div>
            <div type="l" n="24">ܘܕܓܠܘܬܐ. ܐܟܙܢܐ ܕܐܢ ܫܪܝܪܐ ܡܠܬܐ ܕܗ̇ܝ ܕܝ̇ܬܒ </div>
            <div type="l" n="25">ܟܕ ܢܩܘܡ̣. ܗ̣ܘ ܗܢܐ ܕܓܠܐ ܐܝܬܘܗܝ̣. ܒܗ ܓܝܪ </div>
            <div type="l" n="26">ܒܙܢܐ ܐܦ ܥܠ ܪ̈ܥܝܢܐ̣. ܐܢ ܐܢܫ ܢܬܪܥܐ ܫܪܝܪܐܝܬ ܕܝ̇ܬܒ </div>
            <div type="l" n="27">ܐܢܫ ܟܕ ܢܩܘܡ̣܁ ܗ̣ܘ ܗܢܐ̣ ܕܓܠܐܝܬ ܡܬܪܥܐ. ܘܗ̣ܘ ܟܕ ܗ̣ܘ </div>
            <div type="l" n="28">ܪܥܝܢܐ ܐܝܬ ܠܗ ܥܠܘܗܝ. ܐܢ ܕܝܢ ܐܢܫ ܐܦ ܠܗܕܐ ܢܩ̇ܒܠ. </div>
            <div type="l" n="29">ܐܠܐ ܒܙܢܐ ܗܢܐ̇ ܦܪܝܫ. ܐܝܠܝܢ ܓܝܪ ܕܒܐ̈ܘܣܝܣ </div>
            <div type="l" n="30">ܡܫܬܚܠܦ̣ܢ. ܡ̈ܩܒܠܢܝܬܐ ܐ̈ܢܝܢ ܕܕܠܩܘܒܠܐ. ܩܪܝܪܐ ܓܝܪ ܡܢ </div>
            <div type="l" n="31">ܚܡܝܡܐ ܗ̇ܘܐ ܡܫܚܠܦ. ܘܡܫܬܓܢܐ ܓܝܪ ܐܦ ܐܘܟܡܐ ܡܢ </div>
            <div type="l" n="32">ܚܘܪܐ ܘܚܦܝܛ ܡܢ ܒܝ̣ܫܐ. ܒܗ ܕܝܢ ܒܙܢܐ ܐܦ ܥܠ ܟܠ </div>
            <div type="l" n="33">ܚܕܐ ܚܕܐ ܡܢ ܐܚܪ̈ܢܝܬܐ ܗ̇ܘ ܕܡܩܒܠ ܫܘܚܠܦܐ̣. </div>
            <div type="l" n="34">ܗ̣ܘ ܐܝܬܘܗܝ ܡܩܒܠܢܐ ܕܕܠܩ̈ܘܒܠܝܬܐ. ܡܠܬܐ ܕܝܢ ܘܪܥܝܢܐ̣ </div>
            <div type="l" n="35">. ܗܠܝܢ ܡ̇ܢ ܕܠܐ ܡܬܙܝܥܢܘܬܐ ܒܟܠܙܒ̣ܢ ܟܠܢܐܝܬ ܡ̈ܩܘܝܢ. </div>
            <div type="l" n="36">ܡܢ ܗ̇ܝ ܕܝ̣ܢ ܕܡܬܬܙܝܥ ܣܘܥܪܢܐ ܘܗܘܝܐ ܥܠܝܗ̇ ܕܠܩܘܒܠܝܘܬܐ. ܡܠܬܐ </div>
            <div type="l" n="37">ܓܝܪ ܗ̣ܝ ܟܕ ܗ̣ܝ ܡܩܘܝܐ ܕܝ̇ܬܒ ܐܢܫ. ܣܘܥܪܢܐ ܕܝܢ ܐܬܙܝܥ </div>
         </div>
         <div type="c" n="b">
            <div type="l" n="1">ܘܡܢ ܗܕܐ ܕܒܙܒܢ ܫܪܝܪܬܐ̣ ܘܒܙܒܢ ܕܓܠܬܐ ܗܘܝܐ ܡܬܐܡܪܐ. </div>
            <div type="l" n="2">ܒܗ ܕܝܢ ܒܙܢܐ ܐܦ ܥܠ ܪܥܝܢܐ. ܐܝܟܢܐ ܕܒܙܢܐ ܡ̇ܢ ܕܝܠܝܬܐ </div>
            <div type="l" n="3">ܐܝܬܝܗ̇ ܕܐܘܣܝܐ̣. ܕܐܝܟ ܕܡܢܗ̇ ܫܘܚܠܦܐ ܡܩܒܠܢܝܬܐ </div>
            <div type="l" n="4">ܬܗܘܐ ܕܕܠܩܘܒܠܐ. ܐܢ ܕܝܢ ܐܢܫ ܐܦ ܠܗܠܝܢ ܡ̇ܩܒܠ. ܕܪܥܝܢܐ </div>
            <div type="l" n="5">ܘܡܠܬܐ ܡܩܒ̈ܠܬܐ ܐܢܘܢ ܕܕܠܩ̈ܘܒܠܝܬܐ. ܠܐ ܕܝܢ ܐܝܬܝܗ̇ ܗܕܐ </div>
            <div type="l" n="6">ܫܪܝܪܬܐ. ܡܠܬܐ ܓܝܪ ܘܪܥܝܢܐ ܠܐ ܗܘܐ ܕܒܗ̇ ܟܕ ܒܗ̇ ܡܩܒܠܝܢ̇. </div>
            <div type="l" n="7">ܡܬܐܡܪܝܢ ܕܡ̈ܩܒܠܢܐ ܐܢܘܢ ܕܕܠܩ̈ܘܒܠܝܬܐ. ܐܠܐ ܒܗ̇ܝ ܕܒܚܫܐ </div>
            <div type="l" n="8">ܡܕܡ ܐܚܪܢܐ ܗ̈ܘܝ. ܒܗ̇ܝ ܓܝܪ ܕܐܝܬܘܗܝ ܣܘܥܪܢܐ ܐܘ ܠܐ ܐܝܬܘܗܝ̣. </div>
            <div type="l" n="9">ܒܗܕܐ ܡܠܬܐ ܡܬܐܡܪܐ ܕܫܪܝܪܬܐ ܐܘ ܕܓܠܬܐ ܐܝܬܝܗ̇. </div>
            <div type="l" n="10">ܠܘ ܒܗ̇ ܟܕ ܒܗ̇ ܡܬܐܡܪܐ ܕܡܩܒܠܬܐ ܗܘ ܕܐܝܠܝܢ ܕܕܠܩܘܒܠܐ. ܐܝܟ </div>
            <div type="l" n="11">ܕܠܡܐܡܪ ܓܝܪ ܘܠܐ ܡܕܡ ܠܐ ܡܠܬܐ ܡܬܬܙܝܥܐ ܘܐܦ ܠܐ ܪܥܝܢܐ. ܡܕܝܢ </div>
            <div type="l" n="12">ܘܐܦܠܐ ܐܝܬܝܗܘܢ ܡܩ̈ܒܠܢܐ ܕܕܠܩܘܒܠܐ. ܟܕ ܘܠܐ ܚܕܐ ܗܘܬ ܒܗܘܢ. </div>
            <div type="l" n="13">ܐܘܣܝܐ ܕܝܢ ܒܗ̇ ܟܕ ܒܗ̇ ܡܩܒܠܐ ܕܕܠܩܘܒܠܐ. ܒܗܕܐ ܕܡܩܒܠܢܝܬܐ ܐܝܬܝܗ̇ </div>
            <div type="l" n="14">ܕܕܠܩܘܒ̈ܠܝܬܐ ܡܬܐܡܪܐ. ܟܘܪܗܢܐ ܓܝܪ ܘܚܘܠܡܢܐ ܡܩܒܠܐ. </div>
            <div type="l" n="15">ܘܚܘܪܘܬܐ ܘܐܘܟܡܘܬܐ. ܘܟܠ ܚܕܐ ܡܢ ܐܝܠܝܢ ܕܕܐܝܟ </div>
            <div type="l" n="16">ܗܠܝܢ ܗܝ ܡܩܒܠܐ. ܘܡܩܒܠܢܝܬܐ ܕܕܠܩ̈ܘܒܠܝܬܐ ܡܬܐܡܪܐ. ܡܕܝܢ </div>
            <div type="l" n="17">ܕܝܠܝܬܐ ܬܗܘܐ ܕܐܘܣܝܐ̣. ܕܗ̣ܝ ܟܕ ܗ̣ܝ ܚܕܐ ܒܡܢܝܢܐ ܬܗܘܐ </div>
            <div type="l" n="18">ܡܩܒܠܢܝܬܐ ܕܕܠܩܘܒܠܝܘܬܐ. ܥܠ ܐܘܣܝܐ ܡ̇ܢ ܗܠܝܢ ܢܬܐܡܪ̈ܢ. </div>
            <div type="l" n="19">ܕܥܠ </div>
            <div type="l" n="20">ܟܡܝܘܬܐ. ܟܡܝܘܬܐ ܕܝ̣ܢ. ܐܝܬ ܕܦܪܝܫܐ̣ ܘܐܝܬ ܕܡܚܝܕܐ̣ ܘܗܝ̇ </div>
            <div type="l" n="21">ܡ̇ܢ ܕܣܝ̣ܡܐ ܐܝܬ ܠܗܝܢ ܠܘܬ ܚ̈ܕܕܐ ܠܡ̈ܢܘܬܗ̇ ܢܩ̈ܝܦܢ ܠܚ̈ܕܕܐ. </div>
            <div type="l" n="22">ܗ̇ܝ ܕܝܢ ܕܠܐ ܐܝܬ ܠܗܝܢ ܣܝܡܐ ܐܝܬܝܗ̇. ܗ̇ܝ ܕܦܪܝܫܐ. </div>
            <div type="l" n="23">ܐܟܙܢܐ ܕܡܢܝܢܐ ܘܡܠܬܐ. ܕܡܚܝܕܐ̣ ܕܝ̣ܢ. ܓܪ̈ܡܡܐ. ܘܫܛܝܚܘܬܐ. </div>
            <div type="l" n="24">ܓܘܫܡܐ. ܬܘܒ ܕܝܢ ܥܡ ܗܠܝ̣ܢ. ܘܐܦ ܙܒܢܐ ܘܕܘܟܬܐ </div>
            <div type="l" n="25">. ܕܡ̈ܢܘܬܐ ܓܝܪ ܕܡܢܝܢܐ̣ ܠܝܬ </div>
            <div type="l" n="26">ܬܚܘܡܐ ܓܘܢܝܐ ܕܠܘܬܗ ܢܩ̈ܦܢ ܡ̈ܢܘܬܗ̇. </div>
            <div type="l" n="27">ܐܟܙܢܐ ܕܚܡܫܐ ܡ̈ܢܘܬܐ ܐ̈ܢܝܢ ܕܥܣܪ̈ܐ </div>
            <div type="l" n="28">ܘܠܐ ܠܘܬ ܚܕ ܬܚܘܡܐ ܓܘܢܝܐ. </div>
            <div type="l" n="29">ܡܕܝܢ ܟܠ ܟܠܗ ܠܝܬ ܠܢ ܠܡܣܒ </div>
            <div type="l" n="30">ܥܠ ܡܢܝܢܐ ܬܚܘܡܐ ܓܘܢܝܐ ܕܡ̈ܢܘܬܐ ܐܠܐ ܦܪ̈ܝܫܢ. ܐܝܟܢܐ </div>
            <div type="l" n="31">ܕܡܢܝܢܐ ܕܐܝܠܝܢ ܕܦܪ̈ܝܫܢ ܐܝܬܘܗܝ. ܒܗ̇ ܕܝܢ ܒܕܡܘܬܐ ܐܦ </div>
            <div type="l" n="32">ܡܠܬܐ ܕܐܝܠܝܢ ܕܦܪ̈ܝܫܢ. ܕܟܡܝܘܬܐ ܓܝܪ ܐܝܬܝܗ̇ ܡܠܬܐ </div>
            <div type="l" n="33">ܓܠܝܐ ܗܝ. ܡܬܡܫܚܐ ܓܝܪ̣ ܡܢ ܪܘܡܐ ܕܐ̈ܬܘܬܐ. ܐܝܬ ܐܝܕܐ ܕܟܪܝܐ </div>
            <div type="l" n="34">ܘܐܝܬ ܕܪܒܐ. ܐܡ̇ܪ ܐܢܐ ܕܝܢ ܡܠܬܐ̣. ܗ̇ܝ ܕܥܡ ܩܠܐ </div>
            <div type="l" n="35">ܗܘܝܐ. ܕܠܝܬ ܠܗ̇ ܘܐܦ ܠܐ ܚܕ ܬܚܘܡܐ ܓܘܢܝܐ ܕܡܩܦ ܠܡ̈ܢܘܬܗ̇. </div>
            <div type="l" n="36">ܠܐ ܓܝܪ ܐܝܬ ܬܚܘܡܐ ܓܘܢܝܐ ܕܠܗ ܢܩܦ ܪܘܟܒܐ ܕܐ̈ܬܘܬܐ ܠܚ̈ܕܕܐ. </div>
            <div type="l" n="37">ܐܠܐ ܟܠ ܚܕܐ ܚܕܐ ܡܢܗܝܢ ܦܪܝܫܐ ܡܢܗ̇ ܘܠܗ̇. ܣܘܪܛܐ </div>
         </div>
      </div>
      <div type="p" n="5">
         <div type="c" n="a">
            <div type="l" n="1">ܓܝܪ ܐܡܝܢܐܝܬ ܐܝܬ ܠܡܣܒ ܬܚܘܡܐ ܓܘܢܝܐ ܕܠܘܬܗ </div>
            <div type="l" n="2">ܢܩ̇ܝܦܢ ܡ̈ܢܘܬܗ. ܢܘܩܙܐ ܘܫܛܝܚܘܬܐ ܣܘܪܛܐ. </div>
            <div type="l" n="3">ܡ̈ܢܘܬܐ ܓܝܪ ܕܐܷܦܻܝܦܾܕܾܐ ܠܘܬ ܬܚܘܡܐ ܡܕܡ ܓܘܢܝܐ </div>
            <div type="l" n="4">ܢܩ̈ܝܦܢ. ܗܟܘܬ ܕܝܢ ܘܐܦ ܥܠ ܓܘܫܡܐ ܐܝܬ </div>
            <div type="l" n="5">ܠܟ ܠܡܣܒ ܬܚܘܡܐ ܓܘܢܝܐ̣. ܣܘܪܛܐ ܘܫܛܝܚܘܬܐ ܠܘܬ ܗ̇ܘ </div>
            <div type="l" n="6">ܕܡܩܦ ܠܡ̈ܢܘܬܐ ܕܓܘܫ̈ܡܐ. ܘܐܝܬܓܝܪ ܘܐܦ ܙܒܢܐ ܘܕܘܟܬܐ ܡܢ </div>
            <div type="l" n="7">ܐܝܠܝܢ ܕܕܐܝܟ ܗܠܝܢ. ܙܒܢܐ ܓܝܪ ܕܗ̣ܫܐ̣. ܡ̇ܩܦ ܠܗ̇ܘ ܕܥ̣ܒܪ </div>
            <div type="l" n="8">ܘܠܗ̇ܘ ܕܥܬܝܕ. ܬܘܒ ܕܝܢ ܕܘܟܬܐ ܡܢ ܐܝܠܝܢ ܕܡ̈ܚ̣ܝܕܢ </div>
            <div type="l" n="9">ܐܝܬܝܗ̇. ܕܘܟܬܐ ܓܝܪ ܐܝܬܝܗ̣̇. ܕܐܚ̇ܕܐ ܠܡ̈ܢܘܬܗ ܕܓܘܫܡܐ </div>
            <div type="l" n="10">ܘܠܘܬ ܬܚܘܡܐ ܡܕܡ ܓܘܢܝܐ ܡܩܦܐ. ܡܕܝܢ ܐܦ ܡ̈ܢܘܬܐ </div>
            <div type="l" n="11">ܕܕܘܟܬܐ ܕܐܚܕܐ ܠܡ̈ܢܘܬܗ ܕܓܘܫܡܐ ܠܘܬ ܬܚܘܡܐ </div>
            <div type="l" n="12">ܡܩܦܐ̣. ܠܘܬ ܗ̇ܘ ܕܐܦ ܡ̈ܢܘܬܗ ܕܓܘܫܡܐ. ܐܝܟܢܐ </div>
            <div type="l" n="13">ܕܡܚܝܕܐܝܬ ܬܗܘܐ ܐܦ ܕܘܟܬܐ. ܠܘܬ ܓܝܪ̣. ܚܕ </div>
            <div type="l" n="14">ܬܚܘܡܐ ܓܘܢܝܐ ܠܡ̈ܢܘܬܗ̇ ܡ̇ܩܦ. ܬܘܒ </div>
            <div type="l" n="15">ܡܢ ܗܠܝܢ ܡ̇ܢ ܕܣܝܡܐ ܐܝܬ ܠܗܝܢ ܠܘܬ ܚܕܕ̈ܐ ܒܡ̈ܢܘܬܐ </div>
            <div type="l" n="16">ܕܒܗܘܢ ܡܚܝܕܝܢ. ܘܡܢ ܗܠܝܢ ܕܠܝܬ ܠܗܘܢ ܣܝܡܐ̣. ܐܟܙܢܐ </div>
            <div type="l" n="17">ܕܡ̈ܢܘܬܐ ܡ̇ܢ ܕܣܘܪ̈ܛܐ̣ ܐܝܬ ܠܗܘܢ ܣܝܡܐ ܠܘܬ ܚ̈ܕܕܐ. ܟܠ ܚܕܐ </div>
            <div type="l" n="18">ܡܢܗܝܢ ܓܝܪ ܣܝܡܐ ܒܕܘܟ. ܘܐܝܬ ܠܟܘܢ ܠܡܦܪܫ ܘܠܡܬܠ ܕܐܝܟܐ </div>
            <div type="l" n="19">ܣܝܡܐ ܟܠ ܚܕܐ ܚܕܐ ܡܢܗܝܢ ܒܐܷܦܻܝܦܾܕܐ. ܘܕܠܐܝܕܐ </div>
            <div type="l" n="20">ܡܢܬܐ ܡܢ ܗܠܝܢ ܕܫܪܟܐ ܢܩܦܐ. ܒܗ ܕܝܢ ܒܙܢܐ ܐܦ ܠܡ̈ܢܘܬܐ </div>
            <div type="l" n="21">ܕܐܦܝܦܕܐ ܐܝܬ ܣܝܡܐ ܡܕܡ܁ ܗܟܘܬ ܓܝܪ ܐܢ ܬܫܠܡ ܕܐܝܟܢܐ </div>
            <div type="l" n="22">ܣܝܡܐ ܟܠܚܕܐ ܡܢܗܝ̣ܢ. ܘܕܐܝܠܝܢ ܠܘܬ ܚܕܕܐ ܢܩ̈ܦܢ̣ ܘܐܝܠܝܢ </div>
            <div type="l" n="23">ܕܡ̈ܚܝܕܢ. ܒܗ̇ ܒܕܡܘܬܐ ܘܐܦ ܐܝܠܝܢ ܕܕܘܟܬܐ. ܥܠ ܡܢܝܢܐ </div>
            <div type="l" n="24">ܕܝ̣ܢ ܠܝܬ ܠܗ ܠܐܢܫ ܠܡܬܚܪܝܘ ܕܢܚܘܪ. ܕܡ̈ܢܘܬܗ ܣܝܡܐ </div>
            <div type="l" n="25">ܡܕܡ ܐܝܬ ܠܗܝܢ ܠܘܬ ܚܕܕܐ. ܐܘ ܕܩ̈ܝܡܢ ܒܕܘܟ̇. ܐܘ ܕܐܝܠܝܢ </div>
            <div type="l" n="26">ܡ̈ܢܘܬܗ ܢܩ̈ܝܦܢ ܠܚ̈ܕܕܐ. ܐܦܠܐ ܓܝܪ ܗܠܝܢ ܕܙܒܢܐ. ܐܦܠܐ </div>
            <div type="l" n="27">ܓܝܪ ܚܕܐ ܡܢ ܡ̈ܢܘܬܗ ܕܙܒܢܐ ܡ̈ܩܘܝܢ. ܗ̇ܘ ܓܝܪ ܕܠܐ ܐܝܬ ܠܗܘܢ </div>
            <div type="l" n="28">ܕܢܩܘܐ̣. ܐܝܟܢܐ ܐܝܬ ܠܗ ܣܝܡܐ ܡܕܡ܁ ܐܠܐ ܝܬܝܪܐܝܬ ܐܢ </div>
            <div type="l" n="29">ܬܐܡܪ ܛܟܣܐ ܡܕܡ ܐܝܬ ܠܗ. ܗ̇ܘ ܡ̇ܢ̣ ܕܙܒܢܐ ܩܕܡܝܐ ܐܝܬܘܗܝ. </div>
            <div type="l" n="30">ܗ̇ܘ ܕܝܢ ܐܚܪܢܐ̣ ܥܠ ܡܢܝܢܐ. ܒܗ ܒܙܢܐ ܩܕܡܝܐ ܡܬܡܢܐ </div>
            <div type="l" n="31">ܚܕ ܡܢ ܬܪ̈ܝܢ. ܘܬܪ̈ܝܢ ܡܢ ܬܠܬܐ ܘܗܟܢܐ ܛܟܣܐ </div>
            <div type="l" n="32">ܡܕܡ ܐܝܬ. ܣܝܡܐ ܕܝܢ ܠܐ ܐܝܬ ܠܟ ܕܬܣܒ. ܐܦ </div>
            <div type="l" n="33">ܡܠܬܐ ܒܗ ܒܙܢܐ. ܠܐ ܓܝܪ ܡܩܘܝܐ ܡܕܡ ܡܢ </div>
            <div type="l" n="34">ܡ̈ܢܘܬܗ̇ ܕܡܠܬܐ. ܐܠܐ ܐܡܝܪ. ܠܝܬ ܬܘܒ ܠܡܣܒܗ̇ </div>
            <div type="l" n="35">ܠܗܕܐ. ܡܕܝܢ ܠܝܬ ܣܝܡܐ ܠܡ̈ܢܘܬܗ̇. ܐܢ ܗ̣ܘ ܕܡܕܡ ܠܐ ܡܩܘܐ. ܡܢܗ ܗܟܝܠ </div>
            <div type="l" n="36">ܐܬܬܣܝܡ ܕܐܝܬ ܣܝܡܐ ܠܡ̈ܢܘܬܗ. ܡܢܗ ܕܝܢ ܐܬܬܣܝܡ܁ ܕܠܐ ܐܝܬ </div>
            <div type="l" n="37">ܣܝܡܐ ܠܡ̈ܢܘܬܗ.܀ ܡܪܢܐܝܬ ܕܝܢ ܟܡܝܘ̈ܬܐ </div>
            <div type="l" n="38">ܒܠܚܘܕ. ܗܠܝܢ ܡܬܐܡܪܐ ܐܝܠܝܢ ܕܐܬܐܡܪ. ܟܠܗܝܢ ܕܝܢ </div>
            <div type="l" n="39">ܐܚܪ̈ܢܝܬܐ̣ ܓܕܝ̈ܫܐ ܐܝܬܝܗܝܢ. ܠܗܠܝܢ ܓܝܪ ܟܕ ܚܝܪܝܢ̣ܢ. </div>
         </div>
         <div type="c" n="b">
            <div type="l" n="1">ܟܡ̈ܝܘܬܐ ܐܚܪ̈ܢܝܬܐ ܐܡܪܝ̣ܢ ܚܢܢ. ܐܟܙܢܐ ܕܡܬܐܡܪ ܣܓܝ </div>
            <div type="l" n="2">ܚܘܪܐ. ܘܣܓܝ ܫܛܝܚܘܬܐ. ܘܣܘܥܪܢܐ ܢܘܓܪܐ ܕܙܒܢܐ. ܘܣܓܝܐܐ </div>
            <div type="l" n="3">ܐܦ ܡܬܬܙܝܥܢܘܬܐ. ܠܘ ܓܝܪ ܡܢܗ̇ ܘܠܗ̇ ܟܠ ܚܕܐ ܚܕܐ ܡܢܗܝܢ </div>
            <div type="l" n="4">ܟܡ̈ܝܘܬܐ ܡܬܐܡܪܐ. ܕܐܝܟ ܐܝܟܢܐ. ܐܢ ܢܬܠ ܕܐܝܟܢܐ </div>
            <div type="l" n="5">ܐܝܬܘܗܝ ܣܘܥܪܢܐ ܒܙܒܢܐ ܘܢܬܚܡ ܠܗ ܒܫܢܬܐ ܚܕܐ. ܐܘ ܐܢ ܗܟܢܐ </div>
            <div type="l" n="6">ܢܠܐܐ ܐܢܫ ܢܬܠ ܥܠ ܚܘܪܐ ܕܟܡܐ ܐܝܬܘܗܝ. ܡܫܠܡ ܒܬܚܘܡܐ ܕܫܛܝܚܘܬܐ. </div>
            <div type="l" n="7">ܐܝܟ ܟܡܐ ܓܝܪ ܕܐܝܬܝܗ̇ ܫܛܝܚܘܬܐ̣. ܕܐܝܟ ܗܟܢܐ ܐܬܐܡܪ ܕܐܝܬܘܗܝ </div>
            <div type="l" n="8">ܚܘܪܐ. ܡܕܝܢ ܟܡ̈ܝܘܬܐ ܠܚܘ̈ܕܝܬܐ ܡܪܢܐܝܬ ܡܢܗܝܢ ܘܠܗܝ̣ܢ. ܗܠܝܢ </div>
            <div type="l" n="9">ܕܐܬܐܡܪ ܐܝܬܝܗܝܢ. ܕܗܠܝܢ ܕܝܢ ܐܚܪ̈ܢܝܬܐ̣ ܡܢܗ̇ ܘܠܗ̣̇. ܐܦܠܐ ܚܕܐ. ܐܠܐ </div>
            <div type="l" n="10">ܐܢ ܕܠܡܐ ܒܓܕܫܐ. ܬܘܒ ܠܟܡܝܘܬܐ </div>
            <div type="l" n="11">ܠܝܬ ܡܕܡ ܕܕܠܩܘܒܠܐ. ܥܠ ܐܝܠܝܢ ܗܟܝܠ ܕܦܪܝܫܝܢ ܓܠܝܐ </div>
            <div type="l" n="12">ܕܠܝܬ ܡܕܡ ܕܕܠܩܘܒܠܐ. ܐܝܟ ܙܢܐ ܕܠܬܪ̈ܬܝܢ ܐܡ̈ܝܢ ܐܘ ܬܠܬ ܐܡ̈ܝܢ. </div>
            <div type="l" n="13">ܐܘ ܠܫܛܝܚܘܬܐ. ܐܘ ܠܡܕܡ ܐܚܪܝܢ ܕܕܐܝܟ ܗܢܐ. ܠܝܬ ܠܗܘܢ </div>
            <div type="l" n="14">ܓܝܪ ܡܕܡ ܕܕܠܩܘܒܠܐ. ܐܠܐ ܐܢ ܕܠܡܐ ܥܠ ܣܓ̈ܝܐܐ ܠܩܠܝܠ </div>
            <div type="l" n="15">ܢܐܡܪ ܐܢܫ ܕܕܠܩܘܒܠܐ ܗܘ̇. ܐܘ ܪܒܐ ܠܙܥܘܪܐ. ܡܢ ܗܠܝܢ ܕܝ̣ܢ ܘܠܐ ܚܕܐ </div>
            <div type="l" n="16">ܟܡܝܘܬܐ ܐܢܘܢ ܐܠܐ ܝܬܝܪܐܝܬ ܡܢ ܐܝܠܝܢ ܕܠܘܬ ܡܕܡ܁ ܠܝܬ ܓܝܪ ܡܕܡ </div>
            <div type="l" n="17">ܕܡܢܗ ܘܠܗ ܡܬܐܡܪ ܪܒܐ ܐܘ ܙܥܘܪܐ̣. ܐܠܐ ܟܕ ܠܘܬ ܐܚܪܢܐ ܢܬܦܚܡ܁ </div>
            <div type="l" n="18">ܕܐܝܟ ܐܝܟܢܐ̣. ܛܘܪܐ ܡ̇ܢ ܙܥܘܪܐ ܡܬܐܡܪ. ܦܪܓܐ ܕܝ̣ܢ ܪܒܐ. ܒܗ̇ܝ ܕܥܡ </div>
            <div type="l" n="19">ܒ̈ܢܝ ܓܢܣܐ ܡܬܦܚܡܐ ܡ̇ܢ ܪܒܐ ܡܬܐܡܪ. ܙܥܘܪܐ ܕܝ̣ܢ ܥܡ ܒܢ̈ܝ ܓܢܣܐ. </div>
            <div type="l" n="20">ܡܕܝܢ ܠܦܘܬ ܦܚܡܐ ܕܐܚܪܢܐ ܐܝܬܘܗܝ. ܐܢ ܠܘܬ </div>
            <div type="l" n="21">ܝܬܗ ܕܝܢ ܪܒܐ ܘܙܥܘܪܐ ܡܬܐܡܪ ܠܓܡܪ. </div>
            <div type="l" n="22">ܠܐ ܛܘܪܐ ܓܝܪ ܙܥܘܪܐ ܐܬܐܡܪ. ܦܪܓܐ </div>
            <div type="l" n="23">ܕܝܢ ܪܒܬܐ. ܬܘܒ ܒܩܪܝܬܐ ܡ̇ܢ ܕܣܓܝܐܬ </div>
            <div type="l" n="24">ܒ̈ܒܢܝܢܫܐ ܐܡܪܝܢܢ. ܒܐܬܢܘܣ ܕܝ̣ܢ ܩܠܝܠ. </div>
            <div type="l" n="25">ܟܕ ܛܒ̣ ܐ̈ܥܦܐ ܣܓ̈ܝܐܐ ܕܗܠܝܢ ܐܝܬܝܗܘܢ. ܘܒܩܠܐ ܡ̣̇ܢ ܣܓ̈ܝܐܐ. ܒܬܐܛܪܘܢ ܕܝ̣ܢ </div>
            <div type="l" n="26">ܙܥܘܪ̈ܐ. ܟܕ ܣܓ̈ܝܐܐ ܐܥ̈ܦܐ ܐܝܬܝܗܘܢ.܀ ܬܘܒ ܕܬܪ̈ܬܝܢ ܐܡ̈ܝܢ ܐܘ ܕܬܠܬ ܐܡ̈ܝܢ. </div>
            <div type="l" n="27">ܟܠ ܚܕ ܡܢ ܐܝܠܝܢ ܕܕܐܝܟ ܗܠܝܢ ܕܝ̣ܢ ܟܡܝܘܬܐ ܡܫܘܕܥ. ܪܒܐ ܕܝܢ ܘܙܥܘܪܐ </div>
            <div type="l" n="28">ܠܐ ܡܫܘܕܥ ܟܡܝܘܬܐ. ܐܠܐ ܝܬܝܪܐܝܬ ܠܘܬ ܡܕܡ܁ ܠܘܬ ܐܚܪܢܐ ܕܝܢ ܡܬܚܙܐ </div>
            <div type="l" n="29">ܪܒܐ ܘܙܥܘܪܐ. ܡܕܝܢ ܓܠܝܐ̣. ܕܗܠܝܢ ܡܢ ܐܝܠܝܢ ܕܠܘܬ ܡܕܡ ܐܝܬܝܗܘܢ ܬܘܒ. </div>
            <div type="l" n="30">ܐܢ ܢܣܝܡ ܐܢܫ ܕܟܡܝܘ̈ܬܐ ܐܝܬܝܗܘܢ. ܘܐܠܐ ܢܣܝܡ ܐܢܘܢ ܠܝܬ </div>
            <div type="l" n="31">ܠܗܘܢ ܕܠܩܘܒܝܘܬܐ ܡܕܡ܁ ܗ̇ܘ ܓܝܪ ܕܠܝܬ ܠܗ ܕܢܬܢܣܒ ܡܢܗ ܘܠܗ </div>
            <div type="l" n="32">ܐܠܐ ܒܦܘܚܡܐ ܕܐܚܪܢܐ̣. ܐܝܟܢܐ ܐܝܬܘܗܝ ܡܕܡ ܕܕܠܩܘܒܠܐ </div>
            <div type="l" n="33">ܐܝܬ ܠܗ. ܬܘܒ ܐܢ ܢܗܘܐ ܪܒܐ ܘܙܥܘܪܐ ܕܠܩܘܒܠܐ̣. </div>
            <div type="l" n="34">ܓܕܫܐ ܕܗ̣ܘ ܟܕ ܗ̣ܘ ܐܝܟ ܚܕ ܡܩܒܠܐ ܕܕܠܩ̈ܘܒܠܝܬܐ. ܘܗܢ̣ܝܢ </div>
            <div type="l" n="35">ܠܗܝܢ ܢܗܘܝܢ. ܕܠܩ̈ܘܒܠܝܬܐ. ܓܕܫܐ ܓܝܪ ܕܗ̣ܘ ܟܕ ܗ̣ܘ </div>
            <div type="l" n="36">ܪܒܐ ܢܗܘܐ ܘܙܥܘܪܐ. ܐܝܬܘܗܝ ܓܝܪ ܠܘܬ ܗܢܐ ܙܥܘܪܐ. ܠܘܬ </div>
            <div type="l" n="37">ܐܚܪܢܐ ܕܝܢ ܗ̣ܘ ܗܢܐ ܪܒܐ. ܐܝܟܢܐ ܕܗ̣ܘ ܟܕ ܗ̣ܘ ܪܒܐ </div>
            <div type="l" n="38">ܘܙܥܘܪܐ. ܒܗ ܟܕ ܒܗ ܒܙܒܢܐ ܢܗܘܐ. ܐܝܟܢܐ ܕܐܝܟ ܚܕ ܐܝܠܝܢ </div>
            <div type="l" n="39">ܕܕܠܩܘܒܠܐ ܢܩܒܠ. ܐܠܐ ܘܠܐ ܚܕ ܡܕܡ ܡܣܬܒܪ̈. ܕܐܟܚܕ </div>
         </div>
      </div>
      <div type="p" n="6">
         <div type="c" n="a">
            <div type="l" n="1">ܐܝܠܝܢ ܕܕܠܩܘܒܠܐ ܡܩܒܠ. ܐܟܙܢܐ ܕܥܠ ܐܘܣܝܐ ܕܡܩܒܠܢܝܬܐ ܡܢ </div>
            <div type="l" n="2">ܕܕܐܝܠܝܢ ܕܕܠܩܘܒܠܐ ܡܣܬܒܪܐ. ܐܠܐ ܠܘ ܐܟܚܕ ܟܘܪܗܢܐ ܘܚܘܠܡܢܐ. </div>
            <div type="l" n="3">ܘܐܦܠܐ ܚܘܪܐ ܘܐܘܟܡܐ. ܐܠܐ ܐܦܠܐ ܚܕ ܡ̇ܢ ܡܕܡ ܐܚܪܝ̣ܢ. </div>
            <div type="l" n="4">ܠܐ ܐܝܬ ܗ̇ܘ ܕܐܟܚܕ ܡܩܒܠ ܕܠܩ̈ܘܒܠܝܬܐ. ܐܦ ܗܢ̣ܝܢ </div>
            <div type="l" n="5">ܓܝܪ ܠܗܝܢ ܓܕ̈ܫܢ ܐܢ̈ܝܢ ܕܠܩ̈ܘܒܠܝܬܐ̣. ܐܢ ܟܕ ܕܝܢ ܐܝܬܘܗܝ ܪܒܐ </div>
            <div type="l" n="6">ܠܙܥܘܪܐ̇ ܕܠܩܘܒܠܐ܁ ܗ̣ܘ ܕܝܢ ܟܕ ܗ̣ܘ ܐܟܚܕܐ ܐܦ ܪܒܐ ܐܦ </div>
            <div type="l" n="7">ܙܥܘܪܐ. ܗ̣ܘ ܠܗ ܐܝܬܘܗܝ ܕܠܩܘܒܠܐ. ܐܠܐ ܡܢ ܠܐ ܡܬܡܨܝܢܘܬܐ </div>
            <div type="l" n="8">ܐܝܬܝܗ̇. ܕܗ̣ܘ ܠܗ ܢܗܘܐ ܕܠܩܘܒܠܐ. ܠܐ ܡܕܝܢ ܐܝܬܘܗܝ ܪܒܐ </div>
            <div type="l" n="9">ܕܙܥܘܪܐ ܕܠܩܘܒܠܐ. ܐܦܠܐ ܣܓ̈ܝܐܐ ܕܩܠܝܠ. ܐܝܟܢܐ ܕܐܦܢ ܠܐ </div>
            <div type="l" n="10">ܢܐܡܪ ܐܢܫ ܠܗܠܝܢ ܡܢ ܠܘܬ ܡܕܡ ܐܠܐ ܡܢ ܟܡܝܘܬܐ. ܘܠܐ ܗܟܢ ܡܕܡ </div>
            <div type="l" n="11">ܕܕܠܩܘܒܠܐ ܡܩܒܠ. ܝܬܝܪܐܝܬ ܕܝ̣ܢ ܕܠܩܘܒܠܝܘܬܐ ܕܟܡܝܘܬܐ ܥܠ ܕܘܟܬܐ ܢܣܒܪ </div>
            <div type="l" n="12">ܕܐܝܬܝܗ̇. ܠܥܠ ܓܝܪ ܕܠܩܘܒܠܐ ܕܠܬܚܬ ܐܝܬܝܗ̇ ܣܝܡܐ ܠܘܬ ܕܘܟܬܐ ܡܨܥܝܬܐ. </div>
            <div type="l" n="13">ܠܥܠ ܘܠܬܚܬ ܡܬܐܡܪ̈ܢ̣. ܡܛܠ ܕܦܪܝܩܘܬܐ ܣܓܝܐܬܐ ܕܐܝܬ ܒܡܨܥܬܐ </div>
            <div type="l" n="15">ܠܘܬ ܟܢ̈ܦܘܗܝ ܕܥܠܡܐ. ܕܡܝܐ ܕܝܢ ܕܐܦ ܠܬܚܘܡܐ̣. </div>
            <div type="l" n="16">ܕܠܩ̈ܘܒܠܝܬܐ ܐܚܪ̈ܢܝܬܐ ܡܢ ܗܠܝܢ ܡ̈ܬܚܡܢ. ܐܝܠܝܢ ܓܝܪ </div>
            <div type="l" n="17">ܕܣܓܝ ܦܪܝܩܝܢ ܡܢ ܚ̈ܕܕܐ. ܒܓܢܣܐ ܕܠܩܘܒܠܝܐ </div>
            <div type="l" n="18">ܡܬܚܡܝܢ.܀ ܠܐ ܕܝܢ </div>
            <div type="l" n="19">ܡܣܬܒܪܐ ܕܟܡܝܘܬܐ ܡܩܒܠܐ ܝܬܝܪ ܘܒܨܝܪ </div>
            <div type="l" n="20">ܐܟܙܢܐ ܕܬܪ̈ܬܝܢ ܐܡ̈ܝܢ. ܠܐ ܓܝܪ ܝܬܝܪ ܡܢ ܐܚܪ̈ܢܐ ܕܬܪ̈ܬܝܢ </div>
            <div type="l" n="21">ܐܡ̈ܝܢ ܐܝܬܘܗܝ. ܘܐܦܠܐ ܥܠ ܡܢܝܢܐ. ܐܟܙܢܐ ܕܬܠܬܐ ܡܢ ܚ̈ܡܫܐ̣. </div>
            <div type="l" n="22">ܠܐ ܡܕܡ ܝܬܝܪ ܚܡ̈ܫܐ ܐܘ ܬܠܬܐ ܡܬܐܡܪܝ̣ܢ. ܘܠܐ ܬܠܬܐ ܡܢ ܬܠܬܐ. </div>
            <div type="l" n="23">ܘܠܐ ܙܒܢܐ ܐܚܪܢܐ ܡܢ ܐܚܪܢܐ ܕܝܬܝܪ ܙܒܢܐ ܡܬܐܡܪ. ܘܠܐ ܥܠ </div>
            <div type="l" n="24">ܚܕܐ ܡܢ ܗܠܝܢ ܕܐܬܐܡܪ ܝܬܝܪ ܘܒܨܝܪ ܡܬܐܡܪ. ܡܕܝܢ ܟܡܝܘܬܐ </div>
            <div type="l" n="25">ܠܐ ܡܩܒܠܐ ܝܬܝܪ ܘܒܨܝܪ. ܕܝܠܝܬܐ ܕܝܢ ܝܬܝܪܐܝܬ </div>
            <div type="l" n="26">ܠܟܡܝܘܬܐ̣. ܕܫܘܝܘܬܐ ܘܠܐ ܫܘܝܘܬܐ ܬܬܐܡܪ. ܟܠ ܚܕܐ </div>
            <div type="l" n="27">ܡܢ ܟܡܝܘܬܐ ܗܟܝܠ ܕܬܬܐܡܪ. ܫܘܝܘܬܐ ܘܠܐ ܫܘܝܘܬܐ </div>
            <div type="l" n="28">ܡܬܐܡܪܐ. ܐܟܙܢܐ ܕܓܘܫܡܐ. ܐܦ ܫܘܝܐ ܘܠܐ ܫܘܝܐ </div>
            <div type="l" n="28a">ܡܬܐܡܪ. ܐܦ ܡܢܝܢܐ ܐܦ ܙܒܢܐ. ܫܘܝܐ ܘܠܐ ܫܘܝܐ </div>
            <div type="l" n="29">ܡܬܐܡܪ. ܗܟܘܬ ܕܝܢ ܐܦ ܥܠ ܟܠ ܚܕܐ ܚܕܐ ܡܢ ܐܚܪ̈ܢܝܬܐ </div>
            <div type="l" n="30">ܕܐܬܐܡܪ. ܫܘܝܐ ܘܠܐ ܫܘܝܐ ܡܬܐܡܪ. ܕܫܪܟܐ ܕܝܢ ܟܠ ܕܠܐ </div>
            <div type="l" n="31">ܐܝܬܝܗܝܢ ܟܡܝܘܬܐ ܠܘ ܣܓܝ ܡܣܬܒܪܐ ܕܡܬܐܡܪ̈ܢ </div>
            <div type="l" n="32">ܕܐܝܬܝܗܝܢ ܫ̈ܘܝܬܐ ܘܠܐ ܫܘ̈ܝܬܐ. ܐܟܙܢܐ ܕܕܝ̈ܐܬܣܝܣ ܠܘ ܣ̇ܓܝ </div>
            <div type="l" n="33">ܡܬܐܡܪ. ܕܫܘܝܐ ܘܠܐ ܫܘܝܐ. ܐܠܐ ܝܬܝܪ ܗܟܘܬ ܚܘܪܐ ܕܫܘܝܐ </div>
            <div type="l" n="34">ܘܠܐ ܫܘܝܐ̣. ܠܘ ܣܓܝ ܡܬܐܡܪܐ ܐܠܐ ܕܕܡ̇ܐ. ܡܕܝܢ ܝܬܝܪܐܝܬ </div>
            <div type="l" n="35">ܕܝܠܝܬܐ̣ ܕܟܡܝܘܬܐ ܐܝܬܝܗ̣. ܕܬܬܐܡܪ ܗ̇ܝ ܕܫܘܝܐ ܘܠܐ ܫܘܝܐ. </div>
            <div type="l" n="36">ܥܠ ܕܠܘܬ ܡܕܡ܁ ܕܠܘܬ ܡܕܡ ܕܝܢ ܐܝܟ ܗܠܝܢ ܡܬܐܡܪ̈ܢ. ܟܠ ܗ̇ܢܝܢ </div>
            <div type="l" n="37">ܕܐܝܟ ܡܐ ܕܐܝܬܝܗܝܢ ܕܡܢ ܐܚܪ̈ܢܐ ܐܝܬܝܗܝܢ ܕܡܬܐܡܪ̈ܢ. ܐܘ ܐܝܟܢܐ </div>
            <div type="l" n="38">ܕܐܚܪܢܝܐܝܬ ܠܘܬ ܐܚܪ̈ܢܐ. ܐܟܙܢܐ ܕܪܒܐ ܗܢܐ ܐܝܬܘܗܝ̣ ܕܐܚܪܢܐ ܢܬܐܡܪ. </div>
            <div type="l" n="39">ܡܢ ܐܚܪ̈ܢܐ ܓܝܪ ܡܬܐܡܪ ܪܒܐ. ܐܥܦܐ ܡܢ ܐܚܪܢܐ ܡܬܐܡܪ ܗ̇ܘ ܕܐܝܬܘܗܝ. ܡܢ </div>
         </div>
         <div type="c" n="b">
            <div type="l" n="1">ܡܕܡ ܓܝܪ ܡܬܐܡܪ ܐܥܦܐ. ܗܟܘܬ ܐܦ ܐܚܪ̈ܢܝܬܐ ܕܐܝܟ ܗܠܝܢ. ܐܝܬܝܗܝܢ ܕܝܢ ܐܦ ܕܐܝܟ </div>
            <div type="l" n="2">ܗܠܝܢ ܡܢ ܕܠܘܬ ܡܕܡ܁ ܐܝܟ ܐܟ̈ܣܝܣ [ܘܕܐܝܬ ܐܘ̈ܣܝܣ] ܘܕܝ̈ܬܐܣܝܣ. ܗܢܘ ܕܝܢ </div>
            <div type="l" n="3">ܪܓܫܬܐ ܘܐܝܕܥܬܐ ܘܣܝܡܐ. ܟܠܗܝܢ ܓܝܪ ܐܝܠܝܢ ܕܐܡܝܪ̈ܢ̣. ܕܡܢ ܠܘܬ ܡܕܡ </div>
            <div type="l" n="4">ܐܝܬܝܗܝܢ ܡܬܐܡܪ̈ܢ. ܠܘ ܓܝܪ ܡܕܡ ܐܚܪܝܢ ܐܝܬܝܗ̇. ܡܣܬܬܘܬܐ̣ ܐܠܐ ܐܢ </div>
            <div type="l" n="5">ܕܐܢܫ ܐܢܫ ܡܬܐܡܪܐ ܡܣܬܬܘܬܐ. ܐܦ ܝܕܥܬܐ̣ ܕܐܢܫ ܝܕܥܬܐ ܡܬܐܡܪܐ. ܐܦ ܣܘܬܬ ܣܝܡܐ </div>
            <div type="l" n="6">ܕܡܕܡ ܐܝܬܘܗܝ ܣܝܡܐ. ܐܦ ܪܓܫܬܐ̣ ܕܡܕܡ ܐܝܬܝܗ̇ ܪܓܫܬܐ. ܘܐܚܪ̈ܢܝܬܐ ܗܟܘܬ. </div>
            <div type="l" n="7">ܠܘܬ ܡܕܡ ܗܠܝܢ ܐ̈ܢܝܢ ܟܠܗܝܢ ܐܝܠܝܢ ܕܗ̇ܢܝܢ ܡ̇ܢ ܕܐܝܬܝܗܝܢ ܡܢ ܐܚܪ̈ܢܝܬܐ </div>
            <div type="l" n="8">ܡܬܐܡܪ̈ܢ. ܐܘ ܕܐܝܟܢ ܕܐܚܪܢܝܐܝܬ ܠܘܬ ܐܚܪܢܐ ܐ̈ܢܝܢ. ܐܟܙܢܐ ܕܛܘܪܐ ܪܒܐ ܡܬܐܡܪ </div>
            <div type="l" n="9">ܠܘܬ ܐܚܪܢܐ. ܠܘܬ ܡܕܡ ܓܝܪ ܪܒܐ ܡܬܐܡܪ ܛܘܪܐ. ܘܡܕܡ ܕܕܡ̇ܐ ܕܠܡܕܡ ܕܡ̇ܐ ܡܬܐܡܪ. </div>
            <div type="l" n="10">ܘܐܚܪ̈ܢܝܬܐ ܕܐܝܟ ܗܠܝܢ ܗܟܘܬ ܠܘܬ ܡܕܡ ܡܬܐܡܪ̈ܢ. </div>
            <div type="l" n="11">ܐܝܬܝܗܝܢ ܐܦ ܡܫܟܒܐ ܘܩܘܡܐ ܘܡܘܬܒܐ ܡܕܡ ܣܝܡܐ܁ </div>
            <div type="l" n="12">ܣܝܡܐ ܕܝܢ ܡܢ ܠܘܬ ܡܕܡ܁ ܗ̇ܘ ܕܢܓܣ ܕܝܢ ܐܘ ܕܢܩܘܡ܁ ܐܘ ܕܢܬܒ. </div>
            <div type="l" n="13">ܗܠܝܢ ܡ̇ܢ ܠܐ ܐܝܬܝܗܝܢ ܣܝ̈ܡܐ. ܒܢܣܝܒܘܬ ܫܡܐ </div>
            <div type="l" n="14">ܕܝܢ ܡܢ ܣܝ̈ܡܐ ܕܐܬܐܡܪ ܡܬܐܡܪ̈ܢ. ܐܝܬ </div>
            <div type="l" n="15">ܕܝܢ ܕܠܩܘ̈ܒܠܝܬܐ ܒܐܝܠܝܢ ܕܠܘܬ ܡܕܡ ܁ ܐܟܙܢܐ </div>
            <div type="l" n="16">ܕܡܝܬܪܘܬܐ ܘܒܝܫܘܬܐ. ܕܠܩܘܒܠܐ ܟܠ ܚܕܐ ܚܕܐ </div>
            <div type="l" n="17">ܡܢܗܝܢ ܠܚܒܪܬܗ̇. ܠܘܬ ܡܕܡ ܐܦ ܐܝܕܥܬܐ ܘܕܟܝܘܬܐ. </div>
            <div type="l" n="18">ܠܘ ܕܝܢ ܒܟܠ ܡܕܡ ܕܠܘܬ ܡܕܡ ܐܝܬ ܕܠܩܘܒܠܐ. </div>
            <div type="l" n="19">ܠܗ̇ܘ ܓܝܪ ܐܥܦܐ̣. ܐܦ ܠܐ ܕܚܕ ܡܢ ܗܠܝܢ ܡܣܬܒܪ </div>
            <div type="l" n="20">ܕܝܢ ܐܦ ܗ̇ܘ ܕܝܬܝܪ ܘܒܨܝܪ ܡܩܒܠ ܡܢ ܐܝܠܝܢ ܕܠܘܬ ܡܕܡ܁ ܕܕܡܐ </div>
            <div type="l" n="21">ܓܝܪ ܝܬܝܪ ܐܦ ܒܨܝܪ ܡܬܐܡܪ. ܕܫܘܝܐ̣ ܘܕܠܐ ܫܘܝܐ ܝܬܝܪ ܘܒܨܝܪ </div>
            <div type="l" n="22">ܡܬܐܡܪ. ܟܠܚܕ ܡܢܗܘܢ ܓܝܪ ܠܘܬ ܡܕܡ܁ ܗ̇ܘ ܕܕܡ̇ܐ ܓܝܪ ܕܠܡܕܡ ܕܡ̇ܐ </div>
            <div type="l" n="23">ܡܬܐܡܪ. ܘܕܠܐ ܫ̣ܘܐ ܠܡܕܡ ܕܠܐ ܫ̣ܘܐ. ܠܘ ܕܝܢ ܟܠ ܕܡܢ ܠܘܬ ܡܕܡ ܡܩܒܠ </div>
            <div type="l" n="25">ܝܬܝܪ ܘܒܨܝܪ. ܐܥܦܐ ܓܝܪ ܠܐ ܡ̇ܩܒܠ ܕܝܬܝܪ </div>
            <div type="l" n="26">ܘܒܨܝܪ. ܘܠܐ ܚܕ ܡܢ ܐܝܠܝܢ ܕܕܐܝܟ ܗܠܝܢ. </div>
            <div type="l" n="27">ܟܘܠܗܝܢ </div>
            <div type="l" n="28">ܕܠܘܬ ܡܕܡ̇܁ ܗܦܟܢ ܥ̈ܛܦܢ ܡܬܐܡܪ̈ܢ. ܐܟܙܢܐ </div>
            <div type="l" n="29">ܕܥ̣ܒܕܐ ܕܡܪܐ ܡܬܐܡܪ ܥܒ̣ܕܐ: ܘܡܪܐ ܕܥ̣ܒܕܐ </div>
            <div type="l" n="30">ܡܬܐܡܪ ܡܪܐ. ܐܥܦܐ ܕܦܠܓܐ ܡܬܐܡܪ ܐܥܦܐ. ܘܦܠܓܐ ܕܐܥܦܐ </div>
            <div type="l" n="31">ܐܝܬܘܗܝ ܦܠܓܐ. ܘܪܒܐ ܕܙܥܘܪܐ ܐܝܬܘܗܝ ܪܒܐ. ܘܙܥܘܪܐ̣ </div>
            <div type="l" n="32">ܕܪܒܐ ܐܝܬܘܗܝ ܙܥܘܪܐ. ܒܗ̇ ܕܝܢ ܒܕܡ̣ܘܬܐ̣ ܐܦ ܥܠ </div>
            <div type="l" n="33">ܐܚܪ̈ܢܐ. ܒܪܡ ܒܡܕܡ ܕܢ̇ܦܠ ܟܒܪ ܦܪܝܫ ܒܡܠܬܐ. ܐܟܙܢܐ </div>
            <div type="l" n="34">ܕܐܝܕܥܬܐ ܒܝܕܘܥܬܢܐ ܡܬܐܡܪܐ ܝܕܥܬܐ. ܘܝܕܘܥܬܢܘܬܐ </div>
            <div type="l" n="35">ܒܝܕܥܬܐ ܝܕܘܥܬܢܘܬܐ. ܘܪܓܫܬܐ̣ ܕܪܓܘܫܐ ܪܓܫܬܐ̣. ܘܪܓܘܫܐ ܕܪܓܫܬܐ </div>
            <div type="l" n="36">ܪܓܘܫܐ. ܐܠܐ ܒܪܡ ܐܝܬ ܡܕܡ ܐܡܬܝ ܕܐܦܠܐ ܠܡܗܦܟܢܘܬܗ ܐܝܬ ܡܕܡ܁ </div>
            <div type="l" n="37">ܐܢ ܗ̣ܘ ܕܠܐ ܕܝܠܝܬܐ ܠܘܬ ܗ̇ܘ ܕܡܬܐܡܪ ܡܬܦܪܥ̣. ܐܠܐ ܡܣܟܠ </div>
            <div type="l" n="38">ܠܗ̇ܘ ܡܐ ܕܡܬܦܪܥ. ܐܟܙܢܐ ܕܐܒܪܐ ܐܢ ܬܬܠ ܕܦܪܚܬܐ̣. ܠܐ ܥܛܦܐ̣ </div>
            <div type="l" n="39">ܥܠܝܗ̇ ܕܦܪܚܬܐ ܕܐܒܪܐ. ܠܐ ܓܝܪ ܕܝܠܝܬܐ ܡܬܦܪܥܐ ܗܝ ܕܩܕܡܐ </div>
         </div>
      </div>
      <div type="p" n="7">
         <div type="c" n="a">
            <div type="l" n="1">ܐܒܪܐ ܕܦܪܚܬܐ. ܠܐ ܓܝܪ ܦܪܚܬܐ̣ ܒܗܕܐ ܗܘ ܡܬܐܡܪܐ ܐܒܪܝܗ̇. </div>
            <div type="l" n="2">ܐܠܐ ܐܒܪܢܐ ܐܝܬ̣. ܕܣܓ̈ܝܐܬܐ ܓܝܪ ܐܚܪ̈ܢܝܬܐ ܐܝܬܝܗܝܢ </div>
            <div type="l" n="3">ܐܒܪ̈ܐ. ܠܐ ܕܝܢ ܐܝܬܝܗܝܢ ܦܪ̈ܚܬܐ. ܡܕܝܢ ܐܢ ܡܪܢܐܝܬ ܬܬܪܦܥ </div>
            <div type="l" n="4">ܐܦ ܥܛܦܐ ܠܝܬܗ̇. ܐܟܙܢܐ ܕܐܒܪ̈ܐ ܕܐܒܪܢܐ ܐܝܬܝܗܝܢ ܐܒܪ̈ܐ. </div>
            <div type="l" n="5">ܘܐܒܪܢܐ ܕܐܒܪܐ ܐܝܬܘܗܝ. ܟܒܪ ܕܝܢ ܐܦ ܥܒܝܕܘܬ ܫܡܐ ܐܝܟ </div>
            <div type="l" n="6">ܕܠܡܐܡܪ ܡܢ ܐܠܨܬܐ ܗܝ. ܐܢ ܠܐ ܐܝܬ ܫܡܐ ܕܠܘܬ ܗ̇ܘ ܡܐ </div>
            <div type="l" n="7">ܕܕܝܠܢܝ ܡܬܦܪܥ. ܐܟܙܢܐ ܕܣܘܟܢܐ. ܠܐܠܦܐ ܐܢ ܡܬܦܪܥ ܠܘ </div>
            <div type="l" n="8">ܕܝܠܢܝ ܐܝܬܘܗܝ ܦܘܪܥܢܐ. ܠܐ ܓܝܪ ܐܠܦܐ ܘܣܘܟܢܐ </div>
            <div type="l" n="9">ܡܬܐܡܪܐ ܕܐܠܦܐ. ܐܝܬ ܓܝܪ ܐ̈ܠܦܐ ܗܠܝܢ ܕܠܝܬ ܠܗܝܢ </div>
            <div type="l" n="10">ܣܘ̈ܟܢܐ. ܡܛܠ ܗܢܐ ܠܐ ܥܛܦܐ ܥܠ ܝܬܗ̇. ܐܠܦܐ ܓܝܪ ܠܐ ܡܬܐܡܪܐ </div>
            <div type="l" n="11">ܐܠܦܐ ܕܣܘܟܢܐ. ܐܠܐ ܐܢ ܟܒܪ ܗ̇ܘ ܡܐ ܕܝܬܝܪ ܕܝܠܢܝ ܠܗ </div>
            <div type="l" n="12">ܐܢ ܬܦܪܥ ܠܗ̇. ܐܢ ܗܟܢܐ ܟܒܪ ܢܬܦܪܥ ܣܘܟܢܐ ܕܣܘܟܢܝܐ </div>
            <div type="l" n="13">ܣܘܟܢܐ. ܐܘ ܟܠ ܐܝܟ ܕܗ̣ܘ ܐܚܪܢܝܐܝܬ. ܫܡܐ ܓܝܪ ܠܐ ܣܝܡ. </div>
            <div type="l" n="14">ܐܦ ܗ̇ܦܟ̇. ܐܢ ܗ̣ܘ ܕܡܪܢܐܝܬ ܡܬܦܪܥ. ܕܣܘܟܢܝܐ ܠܣܘܟܢܐ </div>
            <div type="l" n="15">ܣܘܟܢܝܐ. ܒܗ ܕܝܢ ܒܙܢܐ ܐܦ ܥܠ ܐܚܪ̈ܢܐ. ܐܟܙܢܐ ܕܪܫܐ </div>
            <div type="l" n="16">ܕܝܠܢܐܝܬ ܐܢ ܢܬܦܪܥ ܕܪܫܐ ܐܝܬܘܗܝ ܝܬܝܪ ܡܢ ܕܠܚܝܘܬܐ ܢܬܦܪܥ. </div>
            <div type="l" n="17">ܠܐ ܓܝܪ ܠܚܝܘܬܐ ܪܫܐ. ܐܝܬ ܣܓ̈ܝܐܬܐ ܓܝܪ ܡܢ ܚܝ̈ܘܬܐ ܕܠܝܬ </div>
            <div type="l" n="18">ܠܗܝܢ ܪܫܐ. ܗܟܢܐ ܕܝܢ ܐܦ ܦܫܝܩܐܝܬ ܐܢ ܐܝܟ ܕܠܡܐܡܪ ܢܣܒ </div>
            <div type="l" n="19">ܐܢܫ ܠܐܝܠܝܢ ܕܠܐ ܣܝܡܝܢ ܫܡ̈ܗܝܗܘܢ ܡܢ ܩ̈ܕܡܝܐ ܘܠܘܬܗܝܢ </div>
            <div type="l" n="20">ܢܣܝܡ ܫܡ̈ܗܐ ܕܠܘܬܗ ܥܛܦܝܢ. ܐܟܙܢܐ ܕܐܝܠܝܢ ܕܐܬܩܕܡ </div>
            <div type="l" n="21">ܐܬܐܡܪܘ. ܡܢ ܐܒܪ̈ܐ ܐܒܪܢܐ. ܘܡܢ ܣܘܟܢܐ ܣܘܟܢܝܐ. ܟܠܗܝܢ </div>
            <div type="l" n="22">ܗܠܝܢ ܐܝܠܝܢ ܕܠܘܬ ܡܕܡ ܐܢ ܠܘܬ ܕܝܠܝܘܬܗܝܢ </div>
            <div type="l" n="23">ܡܬܦܪ̈ܥ̣ܢ. ܕܥܛܦܢ ܠܘܬ ܝܬܗܝܢ ܡܬܐܡܪ̈ܢ. ܘܐܢ ܕܝܢ ܠܘܬ ܐܝܟ </div>
            <div type="l" n="24">ܡܐ ܕܐܬܝܐ ܡܬܦܪܥܐ. ܘܠܐ ܗܘܐ ܠܘܬܗ ܕܡܬܐܡܪܐ̣ </div>
            <div type="l" n="25">ܠܐ ܥܛܦܐ. ܐ̇ܡܪ ܐܢܐ ܕܝܢ ܕܐܦܠܐ ܐܝܠܝܢ ܕܡܬܬܘܕܝܢܐܝܬ </div>
            <div type="l" n="26">ܡܬܐܡܪܝܢ ܕܥܛܦܝܢ. ܘܐܝܠܝܢ ܕܫܡ̈ܗܝܗܝܢ ܣܝܡܝܢ ܒܗܘܢ. ܘܠܐ ܚܕ </div>
            <div type="l" n="27">ܡܢܗܘܢ ܥ̇ܛܦ. ܐܢ ܠܘܬ ܡܕܡ ܐܝܟ ܕܠܘܬ ܓܕ̈ܫܐ ܢܬܦܪܥ. ܘܠܐ </div>
            <div type="l" n="28">ܗܘܐ ܠܘܬܗ ܕܢܬܐܡܪ. ܐܟܙܢܐ ܕܐܢ ܥ̣ܒܕܐ ܠܐ ܕܡܪܐ ܢܬܦܪܥ </div>
            <div type="l" n="29">ܕܥ̣ܒܕܐ ܐܠܐ ܕܒܪܢܫܐ̣. ܐܘ ܕܬܪ̈ܬܝܢ ܪ̈ܓܠܘܗܝ. ܐܘ ܟܠ </div>
            <div type="l" n="30">ܚܕܐ ܡܢ ܗܠܝܢ ܠܐ ܥܛܦܐ. ܠܘ ܓܝܪ ܕܝܠܝܬܐ ܗܝ ܡܬܦܪܥܢܘܬܐ. </div>
            <div type="l" n="31">ܬܘܒ ܐܢܗܘ ܕܡ̇ܢ ܡܕܡ ܐܘ ܕܡܪܢܐܝܬ ܡܬܦܪܥ ܐܘ ܗ̇ܝ </div>
            <div type="l" n="32">ܕܠܘܬܗ ܡܬܐܡܪ. ܟܕ ܡܬܬܪܝܡܝܢ ܡܢܗ̇ ܟܠ ܓܕܫ̈ܐ ܕܐܚܪ̈ܢܐ </div>
            <div type="l" n="33">ܐܝܬܝܗܝܢ. ܫܪܟ ܕܝܢ ܗ̇ܘ ܒܠܚܘܕܘܗܝ ܕܠܘܬܗ ܡܬܦܪܥ </div>
            <div type="l" n="34">ܡܪܢܐܝܬ ܐܡܝܢܐܝܬ ܠܘܬܗ ܡܬܐܡܪ. ܐܟܙܢܐ ܕܝܢ ܕܐܢ ܥ̣ܒܕܐ </div>
            <div type="l" n="35">ܠܘܬ ܡܪܐ ܡܬܐܡܪ. ܟܕ ܡܬܢܣܒܝܢ ܓܕ̈ܫܐ ܟܠܗܘܢ ܕܐܝܬ </div>
            <div type="l" n="36">ܠܡܪܐ. ܐܟܙܢܐ ܕܢܗܘܐ ܕܬܪ̈ܬܝܢ ܪ̈ܓܠܐ. ܐܘ </div>
            <div type="l" n="37">ܡܩܒܠܢܐ ܕܝܘ̈ܠܦܢܐ ܕܐܝܬ ܠܒܪܢܫܐ. ܡܫܬܒܩ ܕܝܢ </div>
            <div type="l" n="38">ܒܠܚܘܕܘܗܝ ܕܡܪܐ ܐܝܬܘܗܝ ܐܡܝܢܐܝܬ ܥ̣ܒܕܐ ܠܘܬܗ </div>
            <div type="l" n="39">ܡܬܐܡܪܐ. ܥ̣ܒܕܐ ܓܝܪ ܕܡܪܐ ܡܬܐܡܪ ܥ̣ܒܕܐ. ܐܢ </div>
         </div>
         <div type="c" n="b">
            <div type="l" n="1">ܕܝܢ ܠܐ ܗܘܐ ܕܝܠܢܐܝܬ ܡܬܦܪܥ ܗ̇ܘ ܕܠܘܬܗ ܡܬܐܡܪ </div>
            <div type="l" n="2">ܟܕ ܡܬܢܣܒܝܢ ܗܠܝܢ ܐܚܪܢܐܝܬ. ܦܐܫ ܕܝܢ </div>
            <div type="l" n="3">ܒܠܚܘܕ ܗ̇ܘ ܕܠܘܬܗ ܡܬܦܪܥ̣. ܠܐ ܡܬܐܡܪ ܕܠܘܬܗ. </div>
            <div type="l" n="4">ܡܬܦܪܥ ܥ̣ܒܕܐ ܕܒܪܢܫܐ ܘܐܒܪܐ ܕܦܪܚܬܐ. ܘܡܬܢܣܒܐ </div>
            <div type="l" n="5">ܡܢ ܒܪܢܫܐ ܗ̇ܘ ܕܡܪܐ ܕܝܠܗ ܐܝܬܘܗܝ. ܠܘ ܓܝܪ ܬܘܒ ܥ̣ܒܕܐ </div>
            <div type="l" n="6">ܠܘܬ ܒܪܢܫܐ ܡܬܐܡܪ. ܟܕ ܠܐ ܐܝܬܘܗܝ ܡܪܐ. ܘܐܦܠܐ ܥ̣ܒܕܐ </div>
            <div type="l" n="7">ܢܗܘܐ. ܗܟܘܬ ܕܝܢ ܘܐܦ ܡܢ ܗ̇ܝ ܕܦܪܚܬܐ. ܬܬܢܣܒ ܗ̇ܝ ܕܐܒܪܢܐܝܬ </div>
            <div type="l" n="8">ܬܗܘܐ. ܠܐ ܓܝܪ ܬܘܒ ܐܝܬܘܗܝ ܐܒܪܐ ܡܢ ܐܝܠܝܢ ܕܠܘܬ ܡܕܡ܁ </div>
            <div type="l" n="9">ܒܕܠܐ ܐܝܬ ܓܝܪ ܐܒܪܢܐ. ܐܦܠܐ ܐܒܪ̈ܐ ܬܗܘܐ ܕܡܕܡ܁ ܡܕܝܢ </div>
            <div type="l" n="10">ܙܕܩ ܕܬܬܦܪܥ ܗ̇ܝ ܕܠܘܬ ܗ̇ܘ ܡܐ ܕܕܝܠܗ ܡܬܐܡܪ. ܘܐܢ ܣܝܡ̣ ܫܡܐ </div>
            <div type="l" n="11">ܦܫܝܩܐ ܐܦ ܡܬܦܪܥܢܘܬܗ. ܟܕ ܠܝܬ ܕܝܢ ܐܠܨܐܝܬ ܐܝܟ </div>
            <div type="l" n="12">ܕܠܡܐܡܪ ܠܡܣܡ ܠܗ ܫܡܐ ܗܟܢܐ ܕܐܢ ܡܬܦܪܥܝܢ. ܓܠܝܐ </div>
            <div type="l" n="13">ܕܒܟܠܗܝܢ ܐܝܠܝܢ ܕܠܘܬ ܡܕܡ ܥܛܦܝܢ ܥܠ ܝܬܗܘܢ ܡܬܐܡܪܝܢ. </div>
            <div type="l" n="14">ܡܣܬܒܪܐ </div>
            <div type="l" n="15">ܕܝܢ ܕܐܝܠܝܢ ܕܠܘܬ ܡܕܡ ܐܟܚܕ ܒܟܝܢܐ ܐܝܬܝܗܘܢ. ܘܥܠ </div>
            <div type="l" n="16">ܣܓ̈ܝܐܐ ܫܪܝܪܝܢ. ܥܠ ܚܕܚ̈ܕܢܐ ܕܝܢ ܠܐ ܫܪܝܪ̈ܝܢ. ܐܝܟ </div>
            <div type="l" n="17">ܚܕ ܕܝܢ ܥܐܦܐ ܐܝܬ ܘܦܠܓܐ ܕܦܠܓܐ ܐܝܬܘܗܝ ܥܐܦܐ. ܟܕ </div>
            <div type="l" n="18">ܥܒܕܐ ܐܝܬܘܗܝ ܡܪܐ. ܟܕ ܡܪܐ ܐܝܬܘܗܝ ܥܒܕܐ. ܗܟܘܬ </div>
            <div type="l" n="19">ܕܝܢ ܘܐܦ ܗܠܝܢ ܐܚܪ̈ܢܝܬܐ. ܘܗܠܝܢ ܠܚ̈ܕܕܐ ܢܩ̈ܦܢ. ܟܕ </div>
            <div type="l" n="20">ܠܐ ܐܝܬܘܗܝ ܓܝܪ ܐܥܦܐ. ܐܦ ܠܐ ܦܠܓܐ. ܘܟܕ ܠܝܬ ܦܠܓܐ </div>
            <div type="l" n="21">ܐܦܠܐ ܐܥܦܐ. ܘܗܟܘܬ ܕܝܢ ܐܦ ܥܠ ܐܚܪ̈ܢܝܬܐ. ܟܠ ܕܕܐܝܟ </div>
            <div type="l" n="22">ܗܠܝܢ. ܠܘ ܕܝܢ ܥܠ ܟܠܗܝܢ ܐܝܠܝܢ ܕܠܘܬ ܡܕܡ ܡܣܬܒܪܐ </div>
            <div type="l" n="23">ܕܫܪܝܪܐ. ܕܐܟܚܕ ܒܟܝܢܐ ܐܢܘܢ. ܝܕܘܥܐ ܓܝܪ ܕܐܝܕܥܬܐ ܒܐܝܢܐ </div>
            <div type="l" n="24">ܙܢܐ ܡܣܬܒܪ ܕܐܝܬܘܗܝ. ܐܝܟ ܕܒܣܘܓܐܐ ܡ̣̇ܢ. ܟܕ ܩܕܝܡܝܢ </div>
            <div type="l" n="25">ܠܢ ܣܘܥܪ̈ܢܐ. ܢܣܒܝܢܢ ܝܕܥܬܗܘܢ. ܥܠ ܒܨܝܪ̈ܐ </div>
            <div type="l" n="26">ܕܝܢ ܐܘ ܟܠ ܟܠܗ̣. ܘܠܐ ܥܠ ܡܕܡ ܝܕܥ ܐܢܫ ܕܐܟܚܕ </div>
            <div type="l" n="27">ܥܠ ܝܕܘܥ̈ܐ ܗ̣ܘܬ ܝܕܥܬܐ. ܬܘܒ ܕܝܢ ܟܕ ܝܕܘܥܐ </div>
            <div type="l" n="28">ܢܒܛܠ ܥܡܗ ܐܦ ܝܕܥܬܐ. ܝܕܥܬܐ ܕܝܢ ܥܡ ܝܕܘܥܐ ܠܐ </div>
            <div type="l" n="29">ܒܛܠܐ. ܟܕ ܠܝܬ ܓܝܪ ܝܕܘܥܐ ܠܝܬ ܝܕܥܬܐ. ܠܐ </div>
            <div type="l" n="30">ܓܝܪ ܬܘܒ ܐܝܬܝܗ̇ ܕܐܢܫ ܝܕܥܬܐ. ܟܕ ܠܝܬ ܓܝܪ ܐܝܕܥܬܐ̣. </div>
            <div type="l" n="31">ܠܐ ܡܕܡ ܟ̇ܠܐ ܕܢܗܘܐ ܝܕܘܥܐ. ܐܟܙܢܐ ܕܐܪ̈ܒܥ </div>
            <div type="l" n="32">ܓܘܢ̈ܘܢ ܕܚܘܕܪܐ. ܐܢ ܓܝܪ ܐܝܬ ܝܕܘܥܐ ܘܐܝܕܥܬܗ ܠܝܬ </div>
            <div type="l" n="33">ܐܦܠܐ ܐܝܟܢܐ ܕܢܗܘܐ ܝܕܝܥܐ ܐܝܬ ܠܗ. ܬܘܒ ܟܕ ܬܒܛܠ </div>
            <div type="l" n="34">ܚܝܘܬܐ ܠܝܬ ܝܕܥܬܐ. ܝܕܘܥ̈ܐ ܓܝܪ ܣܓܝ ܡܨܝܐ ܕܢܗܘܘܢ. </div>
            <div type="l" n="35">ܒܗ̇ ܒܕܡܘܬܐ ܒܗܝܢ ܒܗܠܝܢ ܐܝܬܝܗܝܢ ܐܦ ܐܝܠܝܢ ܕܪܓܫܬܐ. </div>
            <div type="l" n="36">ܡܬܪܓܫܢܐ ܓܝܪ ܡܢ ܩܕܡ ܪܓܫܬܐ ܡܣܬܒܪܐ ܕܐܝܬܘܗܝ. </div>
            <div type="l" n="37">ܟܕ ܡܬܪܓܫܢܐ ܓܝܪ ܢܒܛܠ ܡܒܛܠ ܥܡܗ ܐܦ ܠܪܓܫܬܐ. </div>
            <div type="l" n="38">ܪܓܫܬܐ ܠܡܬܪܓܫܢܐ ܠܐ ܡܒܛܠ ܥܡܗ̇. ܪ̈ܓܫܬܐ ܓܝܪ ܓܫܝ̈ܡܐ </div>
            <div type="l" n="39">ܘܓܘܫ̈ܡܢܐ ܐܝܬܝܗܝܢ. ܡܐ ܕܝܢ ܕܒܛܠܬ ܪܓܫܬܐ̣. ܡܬܒܛܠ </div>
         </div>
      </div>
      <div type="p" n="8">
         <div type="c" n="a">
            <div type="l" n="1">ܐܦ ܓܘܫܡܐ. ܡܬܪܓܫܢܐ ܓܝ̣ܪ ܐܦ ܓܘܫܡܐ. ܟܕ ܓܘܫܡܐ ܓܝܪ </div>
            <div type="l" n="2">ܠܐ ܢܗܘܐ̣. ܒܛܠܐ ܥܡܗ ܐܦ ܪܓܫܬܐ. ܡܬܒܛܠ ܓܝܪ ܥܡ </div>
            <div type="l" n="3">ܡܬܪܓܫܢܐ ܐܦ ܪܓܫܬܐ. ܪܓܫܬܐ ܕܝܢ ܠܡܬܪ̈ܓܫܢܐ ܠܐ ܡܒܛܠܐ. </div>
            <div type="l" n="4">ܟܕ ܚܝܘܬܐ ܕܝܢ ܬܒܛܠ̣. ܪܓܫܬܐ ܡ̇ܢ ܒܛܠܐ. ܡܬܪܓܫܢܐ </div>
            <div type="l" n="5">ܕܝܢ ܢܗܘܐ. ܐܟܙܢܐ ܕܓܘܫܡܐ ܚܡܝܡܐ. ܚܠܝܐ ܡܪܝܪܐ. </div>
            <div type="l" n="6">ܘܐܚܪ̈ܢܝܬܐ ܟܠܗܝܢ ܐܝܠܝܢ ܕܐܝܬܝܗܝܢ ܡܬܪ̈ܓܫܢܝܬܐ. ܬܘܒ </div>
            <div type="l" n="7">ܪܓܫܬܐ ܥܡ ܪ̈ܓܘܫܐ ܗܘܝܐ. ܥܡ ܚܝܘܬܐ ܗܘܝܐ ܐܦ ܪܓܫܬܐ. </div>
            <div type="l" n="8">ܡܬܪܓܫܢܐ ܕܝܢ ܐܝܬܘܗܝ ܐܦ ܩܕܡ ܕܬܗܘܐ ܪܓܫܬܐ. ܢܘܪܐ </div>
            <div type="l" n="9">ܓܝܪ ܘܡ̈ܝܐ ܘܐܚܪ̈ܢܝܬܐ ܟܠܗܝܢ ܕܕܐܝܟ ܗܠܝܢ. ܕܡܢܗܘܢ </div>
            <div type="l" n="10">ܐܦ ܚܝܘܬܐ ܡܪܟܒܐ̣. ܐܝܬܝܗܘܢ ܡܢ ܩܕܡ ܕܬܗܘܐ ܚܝܘܬܐ ܟܠ </div>
            <div type="l" n="11">ܟܠܗ ܐܘ ܪܓܫܬܐ. ܡܕܝܢ ܕܩܕܝܡ ܗܘ ܡܬܪܓܫܢܐ ܠܪܓܫܬܐ ܡܬܚܙܝܐ̣. </div>
            <div type="l" n="12">ܐܝܬ ܕܝܢ ܒܥܬܐ </div>
            <div type="l" n="13">ܕܐܝܟܢܐ ܘܠܐ ܚܕܐ ܐܘܣܝܐ ܡܢ ܠܘܬ ܡܕܡ ܡܬܐܡܪܐ. </div>
            <div type="l" n="14">ܐܝܟܢܐ ܕܡܣܬܒܪܐ ܕܗܕܐ ܡܨܝܐ ܥܠ ܚܕܚ̈ܕܢܝܬܐ ܡܢ ܐܘ̈ܣܝܣ </div>
            <div type="l" n="15">ܬܪ̈ܝܢܝܬܐ. ܥܠ ܐܘ̈ܣܝܣ ܓܝܪ ܩܕܡ̈ܝܬܐ ܫܪܝܪܐ. ܠܐ ܓܝܪ </div>
            <div type="l" n="16">ܟܠܗܝܢ ܐܦܠܐ ܡ̈ܢܘܬܐ ܡܬܐܡܪ̈ܢ ܠܘܬ ܡܕܡ܁ ܐܢܫ ܓܝܪ ܒܪܢܫܐ̣. ܠܐ </div>
            <div type="l" n="17">ܡܬܐܡܪ ܕܐܢܫ ܐܢܫ ܒܪܢܫܐ. ܐܦܠܐ ܥܠ ܬܘܪܐ ܕܦܠܢ </div>
            <div type="l" n="18">ܕܦܠܢ ܬܘܪܐ. ܗܟܘܬ ܕܝܢ ܐܦ ܥܠ ܡ̈ܢܘܬܐ. ܦܠܢܝܬ ܓܝܪ ܐܝܕܐ </div>
            <div type="l" n="19">ܠܐ ܡܬܐܡܪܐ ܕܦܠܢܝܬ ܐܝܕܐ̣. ܐܠܐ ܕܦܠܢ ܐܝܕܐ. ܘܦܠܢ </div>
            <div type="l" n="20">ܪܫܐ ܠܐ ܡܬܐܡܪ ܕܦܠܢ ܪܫܐ. ܐܠܐ ܕܦܠܢ ܪܫܐ. </div>
            <div type="l" n="21">ܒܗ ܒܙܢܐ ܐܦ ܥܠ ܐܘܣ̈ܝܣ ܬܪ̈ܝܢܝܬܐ. ܥܠ ܣܓܝ̈ܐܬܐ ܓܝܪ </div>
            <div type="l" n="22">ܐܟܙܢܐ ܕܒܪܢܫܐ̣ ܠܐ ܡܬܐܡܪ ܕܦܠܢ ܒܪܢܫܐ. ܘܠܐ </div>
            <div type="l" n="23">ܕܬܘܪܐ ܕܦܠܢ ܬܘܪܐ. ܘܠܐ ܕܩܝܣܐ ܕܦܠܢ ܩܝܣܐ. ܐܠܐ ܩܢܝܢܐ </div>
            <div type="l" n="24">ܕܐܢܫ ܡܬܐܡܪ. ܥܠ ܐܝܠܝܢ ܕܕܐܝܟ ܗܠܝܢ ܓܠܝܐ </div>
            <div type="l" n="25">ܕܠܐ ܐܝܬܝܗܘܢ ܡܢ ܠܘܬ ܡܕܡ܁ ܥܠ ܚܕ ܚ̈ܕܢܝܬܐ ܕܝܢ ܡܢ ܐܘܣ̈ܝܣ. </div>
            <div type="l" n="26">ܐܝܬ ܐܚܪ̈ܢܐ. ܐܟܙܢܐ ܕܪܫܐ ܕܐܢܫ ܡܬܐܡܪ ܪܫܐ. ܘܐܝܕܐ </div>
            <div type="l" n="27">ܕܐܢܫ ܡܬܐܡܪܐ. ܘܟܠ ܚܕܐ ܚܕܐ ܡܢ ܕܐܝܟ ܗܠܝܢ. ܡܕܝܢ ܗ̣ܢܝܢ </div>
            <div type="l" n="28">ܟܕ ܗ̣ܢܝܢ ܡܢ ܠܘܬ ܡܕܡ ܡܣܬܒܪ̈ܢ ܕܐܝܬܝܗܝܢ. ܐܢ ܗ̣ܘ ܗܟܝܠ </div>
            <div type="l" n="29">ܕܣܦܩܐܝܬ ܐܬܬܚܡ ܬܚܘܡܐ ܕܐܝܠܝܢ ܕܠܘܬ ܡܕܡ܁ ܐܘ ܛܒ ܥܣܩܐ. </div>
            <div type="l" n="30">ܐܘ ܡܢ ܐܝܠܝܢ ܕܠܐ ܡ̈ܬܡܨܝܢ ܐܝܬܝܗ̇ ܠܡܫܪܐ ܐܘ ܠܡܚܘܝܘ ܕܐܦܠܐ </div>
            <div type="l" n="31">ܚܕܐ ܐܘܣܝܐ ܡܬܐܡܪܐ ܡܢ ܐܝܠܝܢ ܕܠܘܬ ܡܕܡ܁ ܐܢ ܕܝܢ ܠܘ ܣܦܩܐܝܬ ܐܠܐ </div>
            <div type="l" n="32">ܐܝܬ ܒܗܝܢ ܕܠܘܬ ܡܕܡ ܕܗ̣ܘ ܟܕ ܗ̣ܘ ܗ̇ܘ ܕܠܘܬ ܡܕܡ ܟܒܪ ܐܝܬ ܐܝܟ </div>
            <div type="l" n="33">ܕܠܡܐܡܪ ܕܐܢܫ ܢܣܝܡ ܐ̈ܢܝܢ ܠܘܬ ܗ̇ܢܝܢ. ܬܚܘܡܐ ܓܝܪ ܩܕܡܝܐ ܢ̇ܩܦ ܠܟܘܠ </div>
            <div type="l" n="34">ܕܠܘܬ ܡܕܡ܁ ܒܪܡ ܠܐ ܗܘܐ ܗܢܐ ܐܝܬܘܗܝ ܠܘܬ ܡܕܡ܁ ܕܒܗ ܟܕ ܒܗ </div>
            <div type="l" n="35">ܢܗܘܝܢ ܗ̣ܢܝܢ ܟܕ ܗ̣ܢܝܢ ܕܐܝܬܝܗܝܢ. ܕܡܬܐܡܪ̈ܢ ܡܢ ܕܐܚܪ̈ܢܐ. ܡܢ </div>
            <div type="l" n="36">ܗܠܝܢ ܓܝܪ ܝܕܝܥܐ̣. ܕܐܢ ܐܢܫ ܢܕܥ ܡܕܡ ܡܬܚܡܐܝܬ ܕܐܝܠܝܢ ܕܠܘܬ ܡܕܡ̣܁ </div>
            <div type="l" n="37">ܐܦ ܕܠܘܬܗ ܡܬܚܡܐܝܬ ܡܬܐܡܪܐ ܢܕܥ. ܓܠܝܐ ܗܝ ܕܐܦ ܡܢܗܝܢ </div>
            <div type="l" n="38">ܐܝܬܘܗܝ. ܐܢܗܘ̣ ܓܝܪ ܕܢܕܥ ܐܢܫ ܠܗܢܐ ܡܕܡ ܕܡܢ ܐܝܠܝܢ ܕܠܘܬ ܡܕܡ </div>
            <div type="l" n="39">ܐܝܬܘܗܝ ܗܢܐ ܢܗܘܐ ܕܐܝܠܝܢ ܕܠܘܬ ܡܕܡ ܗ̣ܘ ܟܕ ܗ̣ܘ ܒܕܠܘܬ ܡܕܡ܁ </div>
         </div>
         <div type="c" n="b">
            <div type="l" n="1">ܐܦ ܗ̇ܘ ܕܠܘܬܗ ܐܝܬ ܠܗ ܠܡܗܘܐ. ܐܦ ܗ̣ܘ ܝܕܥ̇ ܕܠܘܬ ܗ̇ܘ ܗܢܐ </div>
            <div type="l" n="2">ܐܝܬ ܠܡܗܘܐ. ܐܢܗܘ̣ ܕܠܐ ܝ̇ܕܥ ܠܗ ܟܠ ܟܠܗ ܠܗ̇ܘ ܕܠܘܬܗ </div>
            <div type="l" n="3">ܐܝܬܘܗܝ̣. ܐܝܟܢܐ ܢܕܥ ܐܦ ܥܠ ܟܠ ܚܕ ܚܕ. ܡܕܡ ܕܝܢ ܓܠܝܐ </div>
            <div type="l" n="4">ܕܕܐܝܟ ܗܢܘ. ܐܟܙܢܐ ܕܐܢ ܐܢܫ ܡܕܡ ܕܦܪܝܫܐܝܬ ܕܐܝܬܘܗܝ ܕܐܥܦܐ̣. </div>
            <div type="l" n="5">ܘܗ̇ܘ̣ ܕܐܥܦܐ ܐܝܬܘܗܝ. ܒܪ ܫܥܬܗ̣ ܦܪܝܫܐܝܬ ܝܕܥ. ܐܢ ܓܝܪ </div>
            <div type="l" n="6">ܠܝܬ ܗܘܐ ܕܡܕܡ ܡܢ ܐܝܠܝܢ ܕܦܪܝܫܐܝܬ ܝ̇ܕܥ ܠܗ̇ܘ ܕܐܥܦܐ </div>
            <div type="l" n="7">ܐܝܬܘܗܝ ܕܠܐ ܐܝܬܘܗܝ ܐܥܦܐ ܠܓܡܪ ܝܕܥ̇ ܠܗ. ܗܟܘܬ ܕܝܢ </div>
            <div type="l" n="8">ܐܦ ܟܠ ܐܝܢܐ ܕܗ̣ܘ ܡܕܡ ܝ̇ܕܥ ܕܫܦܝܪ. ܘܕܗ̇ܘ ܫܦܝܪ ܗܘ </div>
            <div type="l" n="9">ܐܠܨܐܝܬ ܐܝܬ ܠܡܕܥ. ܕܡܛܠ ܗܠܝܢ ܕܠܘ ܕܠܐ ܬܚܘܡܐ </div>
            <div type="l" n="10">ܕܗܢܐ ܫܦܝܪܐ ܐܝܬܘܗܝ ܕܒܝܫܐ. ܡܣܒܪܢܘܬܐ ܓܝܪ ܕܕܐܝܟ </div>
            <div type="l" n="11">ܗܕܐ ܠܘ ܐܝܕܥܬܐ. ܠܐ ܓܝܪ ܝܕܥ ܚܬܝܬܐܝܬ ܕܐܝܬܘܗܝ ܫܦܝܪܐ </div>
            <div type="l" n="12">ܡܢ ܒܝܫ̣ܐ. ܐܢ ܓܝܪ ܗܟܢܐ. ܗܟܘܬ ܐܦܠܐ ܡܕܡ ܒܝܫ̣ܐ. </div>
            <div type="l" n="13">ܡܕܝܢ ܓܠܝܐ ܕܡܢ ܐܠܨ̈ܬܐ. ܕܗ̇ܘ ܡܐ ܕܝܕܥ ܐܢܫ ܕܡܢ </div>
            <div type="l" n="14">ܐܝܠܝܢ ܕܠܘܬ ܡܕܡ ܡ̇ܢ ܡܬܚܡܐܝܬ̣. ܐܦ ܗ̇ܘ ܕܠܘܬܗ </div>
            <div type="l" n="15">ܡܬܐܡܪܐ ܡܬܚܡܐܝܬ ܝ̇ܕܥ ܠܪܫܐ ܘܠܐܝܕܐ ܘܠܟܠ ܚܕ ܚܕ ܡܢ </div>
            <div type="l" n="16">ܗܠܝܢ ܕܐܝܬܝܗܘܢ ܐܘܣ̈ܝܣ. ܗ̇ܘ ܡܐ ܓܝܪ ܕܐܝܬܘܗܝ ܡܬܚܡܢܐܝܬ ܐܝܬ </div>
            <div type="l" n="17">ܠܡܕܥ ܠܘܬ ܗ̇ܘ ܡܐ ܕܡܬܐܡܪ ܠܘ ܐܠܨܐܝܬ. ܕܐܢܫ ܓܝܪ ܐܝܬܘܗܝ </div>
            <div type="l" n="18">ܪܝܫܐ. ܘܕܐܢܫ ܐܝܬܝܗ̇ ܐܝܕܐ ܠܐ ܗܘܐ ܠܡܕܥ ܡܬܚܡܢܐܝܬ. ܐܝܟܢܐ </div>
            <div type="l" n="19">ܕܠܐ ܗܘܐ ܗ̣ܢܘܢ ܟܕ ܗ̣ܢܘܢ ܐܝܬܝܗܝܢ ܡܢ ܐܝܠܝܢ ܕܠܘܬ ܡܕܡ܁ ܐܢ </div>
            <div type="l" n="20">ܕܝܢ ܠܝܬ ܡܕܡ ܡܢ ܐܝܠܝܢ ܕܠܘܬ ܡܕܡ܁ ܟܒܪ ܫܪܝܪܐ ܗܘܬ ܠܡܐܡܪ ܕܐܦܠܐ ܚܕܐ ܐܘܣܝܐ ܡܢ </div>
            <div type="l" n="21">ܐܝܠܝܢ ܕܠܘܬ ܡܕܡ ܐܝܬܝܗ̇. ܐܝܟ ܕܠܡܐܡܪ ܕܝ̣ܢ. ܥܣܩܐ ܥܠ ܗܠܝܢ ܠܡܦܣܩ ܥܫܝܢܐܝܬ. ܟܕ ܠܘ </div>
            <div type="l" n="22">ܙܒ̈ܢܐ ܣܓ̈ܝܐܢ ܢܥܩܒ. ܕܢܬܦܫܟ ܓܝܪ ܒܚܕܐ ܡܢܗܝܢ ܥܠ ܟܠ ܚܕܐ ܚܕܐ ܡܢܗܝܢ ܠܐ ܗܘܐ </div>
            <div type="l" n="23">ܕܚܫܚܘ ܐܝܬܝܗ̇. ܥܠ ܙܢܐ. ܦܪܝܫ ܙܢܘܬܐ ܡܢ ܙܢܐ. ܙܢܘܬܐ ܒܪܥܝܢܐ ܡܬܝܕܥܐ ܙܢܐ ܕܝ̣ܢ ܒܥ̈ܝܢܐ. ܐܝܟ </div>
            <div type="l" n="24">ܚܘܪܘܬܐ ܘܚܘܪܐ. ܙܢܘܬܐ </div>
            <div type="l" n="25">ܕܝܢ ܐܡ̇ܪ ܐܢܐ ܗ̇ܝ ܕܒܗ̇ ܡܬܐܡܪܝܢ ܙܢ̈ܝܐ. ܐܝܬܝܗ̇ ܕܝܢ ܙܢܘܬܐ̣. </div>
            <div type="l" n="26">ܕܐܝܠܝܢ ܕܒ̈ܕܘܟܝܬܐ ܣܓ̈ܝܐܬܐ ܡܬܐܡܪ̈ܢ. ܚܕ ܗܟܝܠ </div>
            <div type="l" n="27">ܐܕܫܐ ܕܙܢܘܬܐ ܡܣܬܬܘܬܐ ܘܣܝܡܐ ܢܬܐܡܪܘܢ. ܦܪܝܫ ܗܟܝܠ ܡܢ ܡܣܬܬܘܬܐ </div>
            <div type="l" n="28">ܣܝܡܐ. ܕܡܣܬܬܘܬܐ ܡܢ ܕܐܝܠܝܢ ܕܝܬܝܪ ܡ̈ܩܘܝܢ ܘܢܓܝܪ̈ܢ ܐܝܬܝܗ̇. </div>
            <div type="l" n="29">ܕܐܝܟ ܗܠܝܢ ܕܝܢ ܐܝܬܝܗܝܢ ܝܕܝ̈ܥܬܐ ܘܡܝܬܪ̈ܘܬܐ. ܝܕܝ̈ܥܬܐ </div>
            <div type="l" n="30">ܓܝܪ ܡܣܬܒܪ̈ܢ ܕܡܢ ܐܝܠܝܢ ܕܡ̈ܩܘܝܢ ܐܝܬܝܗܝܢ. ܘܕܥܣܩ ܙܘܥܗܝܢ. ܐܢ ܗ̣ܘ </div>
            <div type="l" n="31">ܕܫܦܝܪܐܝܬ ܢܣ̣ܒ ܐܢܫ ܝܕܥܬܐ ܘܐܢ ܠܘ ܫܦܝܪܐܝܬ. ܘܫܘܚܠܦܐ ܣܓܝܐܐ </div>
            <div type="l" n="32">ܗ̇ܘܐ ܡܢ ܟܘܪܗܢܐ ܐܘ ܡܢ ܡܕܡ ܐܚܪܝܢ ܕܐܝܟ ܗܢܐ. ܒܗ ܕܝܢ ܒܙܢܐ ܐܦ </div>
            <div type="l" n="33">ܡܝܬܪܘܬܐ ܐܦ ܙܕܝܩܘܬܐ. ܐܘ ܚܦܝܛܘܬܐ ܘܟܠ ܚܕܐ ܚܕܐ ܕܡܢ ܕܐܝܟ </div>
            <div type="l" n="34">ܗܠܝܢ ܠܘ ܦܫܝܩܐܝܬ ܙܘܥܗ̇. ܐܦܠܐ ܦܫܝܩܬ ܠܫ̈ܘܚܠܦܝܗ̇ ܡܬܐܡܪܐ. ܣܝܡܐ </div>
            <div type="l" n="35">ܕܝܢ ܡܬܐܡܪ [ܘܕܗ̇ܢܝܢ ܕܐܝܬܝܗܝܢ ܦܫ̈ܝܩܢ ܠܙܘܥܐ ܘܦܫܝܩܢ ܠܫܘܚܠܦܐ]. ܗܠܝܢ </div>
            <div type="l" n="36">ܕܐܝܬܝܗܝܢ ܦܫ̈ܝܩܢ ܠܙܘܥܐ ܠܩ̈ܠܝܠܝ ܫܘܚܠܦܐ. ܐܟܙܢܐ ܕܚܡܝܡܘܬܐ </div>
            <div type="l" n="37">ܘܩܪܝܪܘܬܐ ܘܟܘܪܗܢܐ ܘܚܘܠܡܢܐ. ܘܟܠ ܐܚܪ̈ܢܝܬܐ ܕܐܝܟ ܗܠܝܢ. </div>
            <div type="l" n="38">ܘܣܝܡ ܓܝܪ ܒܗܠܝܢ ܒܪܢܫܐ. ܩܠܝܠܐܝܬ ܕܝܢ ܐܝܟ ܕܠܡܐܡܪ </div>
            <div type="l" n="39">ܡܫܬܚܠܦ ܡܢ ܚܡܝܡܘܬܐ ܘܗ̇ܘܐ ܩܪܝܪܐ. ܘܡܢ ܚܘܠܡܢܐ ܐܬ̇ܐ ܠܘܬ ܟܘܪܗܢܐ. </div>
         </div>
      </div>
      <div type="p" n="9">
         <div type="c" n="a">
            <div type="l" n="1">ܒܗ ܕܝܢ ܒܙܢܐ ܐܦ ܥܠ ܐܚܪ̈ܢܝܬܐ ܕܐܝܟ ܗܠܝܢ. ܐܠܐ ܐܢ ܐܢܫ </div>
            <div type="l" n="2">ܐܦ ܡܢ ܗܠܝܢ ܟܕ ܐܝܬܘܗܝ ܒܗܝܢ ܒܝܕ ܙܒܢܐ ܣܓܝܐܐ ܡܢ ܟܕܘ </div>
            <div type="l" n="3">ܡܬܢܦܚ ܘܕܠܐ ܐܣܝܘ ܐܘ ܛܒ ܢܗܘܐ ܥܣܩ ܙܘܥܗ. ܗܕܐ ܕܟܒܪ ܩ̇ܪܐ </div>
            <div type="l" n="4">ܠܗ̇ ܐܢܫ ܡܢ ܟܕܘ ܡܣܬܬܘܬܐ. ܓܠܝܐ ܕܝܢ ܕܗܠܝܢ ܨ̇ܒܝܢ ܕܬܗܘܐ </div>
            <div type="l" n="5">ܕܐܝܬܝܗܝ̣ܢ. ܣ̇ܓܝ ܢܓܝܪ̈ܝ ܠܙܒܢܐ ܘܥ̈ܣܩܝ ܠܙܘܥܐ̇. ܘܗܠܝܢ ܡܢ </div>
            <div type="l" n="6">ܕܠܝܕܥ̈ܬܐ ܠܘ ܣ̇ܓܝ ܠܒ̇ܟܝܢ. ܐܠܐ ܕ̈ܠܝܠܝ ܙܘܥܐ ܐܢܘܢ. ܠܐ ܐܡܪܝܢ </div>
            <div type="l" n="7">ܕܐܝܬ ܠܗܘܢ ܡܣܬܬܘܬܐ. ܟܕ ܛܒ ܣܝܡܐ ܒܗ̇ ܒܝܕܥܬܐ ܐܘ ܒܝܫܘܬܐ </div>
            <div type="l" n="8">ܘܡܝܬܪܘܬܐ. ܐܝܟܢܐ ܕܒܗܕܐ ܦܪܝܫܐ ܡܣܬܬܘܬܐ ܡܢ ܣܝ̇ܡܐ. ܒܗ̇ܝ ܕܗ̇ܘ </div>
            <div type="l" n="9">ܡ̇ܢ ܕܦܫܝܩ ܠܙܘܥܐ ܐܝܬܘܗܝ̣. ܘܗܕܐ ܢܓܝܪܘܬ ܙܒܢܐ ܘܥܣܩܬ </div>
            <div type="l" n="10">ܠܙܘܥܐ. ܐܝܬܝܗ̇ ܕܝܢ ܡܣܬܬܘܬܐ ܐܦ ܣܝ̇ܡܐ. ܣܝ̇ܡܐ ܕܝ̣ܢ. ܠܘ </div>
            <div type="l" n="11">ܡܢ ܐܢܢܩܐ ܡܣܬܬܘܬܐ. ܐܝܠܝܢ ܕܐܝܬ ܠܗܘܢ ܡܣܬܬܘܬܐ ܐܦ </div>
            <div type="l" n="12">ܣܝ̣ܡܝܢ. ܗܠܝܢ ܕܝܢ ܕܣ̈ܝ̣ܡܝܢ ܠܘ ܡܢ ܟܠܦܪܘܣ ܐܝܬܝܗܘܢ </div>
            <div type="l" n="13">ܡܣܬܬܘܬܐ. ܓܢܣܐ ܕܝܢ </div>
            <div type="l" n="14">ܐܚܪܢܐ ܕܙܢܘܬܐ. ܗ̇ܘ ܕܒܗ̇ ܡܬܟܬܫܢܐ ܐܘ ܪܗܘܛܐ </div>
            <div type="l" n="15">ܐܘ ܚܠܝܡܐ ܐܘ ܡܟܪܗܐ ܐܡܪܝܢܢ ܐܝܟ ܕܠܡܐܡܪ ܟܘܠ ܕܒܚܝܠܐ </div>
            <div type="l" n="16">ܟܝܢܝܐ ܐܘ ܒܡܚܝܠܘܬܐ ܡܬܐܡܪ. ܠܐ ܗܘܐ ܓܝܪ ܒܗ̇ܝ ܕܡܣ̣ܬܬ </div>
            <div type="l" n="17">ܘܣܝܡ ܡܬܐܡܪ ܟܠ ܚܕ ܚܕ ܡܢܗܘܢ̣. ܐܠܐ ܒܗ̇ܝ ܕܐܝܬ </div>
            <div type="l" n="18">ܠܗ ܚܝܠܐ ܟܝܢܝܐ ܕܢܥܒܕ ܡܕܡ ܦܫܝܩܐܝܬ. ܐܘ ܕܠܐ </div>
            <div type="l" n="19">ܡܕܡ ܢܚ̣ܫ. ܐܟܙܢܐ ܕܐܦ ܕܪ̈ܪܐ ܐܘ ܪ̈ܗܘܛܐ ܡܬܐܡܪ̈ܝܢ. ܠܐ </div>
            <div type="l" n="20">ܗܘܐ ܒܗ̇ܝ ܕܡܣܬܬܝܢ ܘܣܝ̣ܡܝ̣ܢ. ܐܠܐ ܒܗ̇ܝ ܕܐܝܬ ܠܗܘܢ ܚܝܠܐ ܟܝܢܝܐ </div>
            <div type="l" n="21">ܕܢܥܒܕܘܢ ܡܕܡ ܦܫܝܩܐܝܬ. ܚ̈ܠܝܡܐ ܕܝܢ ܡܬܐܡܪܝܢ ܕܐܝܬ ܠܗܘܢ </div>
            <div type="l" n="22">ܚܝܠܐ ܟܝܢܝܐ ܡܕܡ ܕܠܐ ܢܚܫܘܢ ܒܡܕܡ ܕܓ̇ܕܫ ܦܫܝܩܐܝܬ. ܡܟܪ̈ܗܐ </div>
            <div type="l" n="23">ܕܝܢ ܡܬܐܡܪܝ̣ܢ ܗ̇ܢܘܢ ܕܠܝܬ ܠܗܘܢ ܚܝܠܐ ܕܠܐ ܢܚܫܘܢ ܡܕܡ </div>
            <div type="l" n="24">ܦܫܝܩܐܝܬ ܡܢ ܐܝܠܝܢ ܕܓܕܝ̈ܫܢ. ܒܗ̇ ܕܝܢ ܒܕܡܘܬ ܕܗܠܝ̣ܢ ܐܦ ܩܝܫܐ </div>
            <div type="l" n="25">ܘܪܟܝܟܐ ܐܝܬܘܗܝ. ܩܫܝܐ ܡ̇ܢ ܡܬܐܡܪ ܗ̇ܘ ܕܐܝܬ ܠܗ ܚܝܠܐ </div>
            <div type="l" n="26">ܕܠܘ ܦܫܝܩܐܝܬ ܢܬܦܠܓ. ܪܟܝܟܐ ܕܝܢ ܗ̇ܘ ܕܠܝܬ ܠܗ ܕܠܐ </div>
            <div type="l" n="27">ܢܬܦܠܓ. ܓܢܣܐ ܕܝܢ </div>
            <div type="l" n="28">ܬܠܝܬܝܐ ܕܙܢܘܬܐ ܙܢܝ̈ܐ ܐܦ ܚܫ̈ܐ ܐܦ ܚ̈ܫܘܫܐ. ܐܝܬܝܗܘܢ </div>
            <div type="l" n="29">ܕܝܢ ܕܐܝܟ ܗܠܝܢ. ܐܟܙܢܐ ܕܚܠܝܘܬܐ ܘܨܪܘܦܘܬܐ ܘܡܪܝܪܘܬܐ </div>
            <div type="l" n="30">ܘܟܠ ܒ̈ܢܝ ܓܢܣܐ ܕܗܠܝܢ. ܬܘܒ ܕܝܢ ܐܦ ܚܡܝܡܘܬܐ ܘܩܪܝܪܘܬܐ. </div>
            <div type="l" n="31">ܘܚܘܪܘܬܐ ܘܐܘܟܡܘܬܐ. ܕܗܠܝܢ ܗܟܝܠ ܙܢ̈ܝܐ ܓܠܝܐ </div>
            <div type="l" n="32">ܗܝ. ܐܝܠܝܢ ܓܝܪ ܕܐܬܚܘܝܘ ܙܢ̈ܝܐ ܡܬܐܡܪܝ̣ܢ. ܡܢܗܘܢ </div>
            <div type="l" n="33">ܘܠܗܘܢ ܐܟܙܢܐ ܕܕܒܫܐ ܕܟܝܢܐܝܬ ܐܝܬ ܠܗ ܚܠܝܘܬܐ </div>
            <div type="l" n="34">ܘܡܬܐܡܪ ܚܝܠܐ. ܘܓܘܫܡܐ ܚܘܪܐ ܕܡܬܚܘܐ ܒܚܘܪܘܬܐ. </div>
            <div type="l" n="35">ܒܗ ܒܙܢܐ ܕܝܢ ܐܦ ܥܠ ܐܚܪ̈ܢܐ ܐܝܬ. ܚ̈ܫܐ ܡܕܡ </div>
            <div type="l" n="36">ܕܡܬܐܡܪ̈ܝܢ ܙܢ̈ܝܐ ܠܘ ܕܒܗ̇ ܟܕ ܒܗ̇ ܒܗ̇ܝ ܕܡܩܒܠܝܢ ܙܢ̈ܝܐ </div>
         </div>
         <div type="c" n="b">
            <div type="l" n="1">ܚ̇ܫܝܢ ܡܕܡ܁ ܠܐ ܗܘܐ ܓܝܪ ܕܒܫܐ ܒܗ̇ܝ ܕܚܐܫ ܡܕܡ ܚܠܝܐ. </div>
            <div type="l" n="2">ܘܐܦܠܐ ܗܠܝܢ ܐܚܪ̈ܢܐ ܕܕܐܝܟ ܗܠܝܢ ܘܠܐ ܚܕ. ܒܗ ܕܝܢ ܒܕܡܘܬ </div>
            <div type="l" n="3">ܗܠܝܢ ܐܦ ܚܡܝܡܘܬܐ ܘܩܪܝܪܘܬܐ ܚܫ̈ܐ ܙܢ̈ܝܐ </div>
            <div type="l" n="4">ܡܬܐܡܪܝܢ. ܠܐ ܗܘܐ ܒܗ̇ ܟܕ ܒܗ̇ ܒܗ̇ܝ ܕܡܩܒܠܝܢ ܚܫܝܢ </div>
            <div type="l" n="5">ܡܕܡ܁ ܒܗ̇ܝ ܓܝܪ ܕܒܟܠ ܚܕ ܚܕ ܡܢ ܪ̈ܓܫܬܐ ܙܢܝ̈ܐ </div>
            <div type="l" n="6">ܕܐܝܠܝܢ ܕܐܬܐܡܪܘ ܥܒ̈ܘܕܐ ܐܢܘܢ ܕܚ̈ܫܐ. ܥܒ̈ܘܕܐ ܕܚ̈ܫܐ </div>
            <div type="l" n="7">ܡܬܐܡܪ̈ܝܢ ܕܐܝܬܝܗܘܢ ܙܢ̈ܝܐ. ܚܠܝܘܬܐ ܕܝܢ ܚܫܐ ܡܕܡ </div>
            <div type="l" n="8">ܥܒܕܐ ܒܛܥܡܬܗ̇. ܘܚܡܝܡܘܬܐ ܒܓܫܬܐ. ܗܟܘܬ ܕܝܢ ܐܦ </div>
            <div type="l" n="9">ܐܚܪ̈ܢܝܬܐ. ܚܘܪܘܬܐ ܘܐܘܟܡܘܬܐ ܘܓ̈ܘܢܐ ܐܚܪ̈ܢܐ. ܠܐ </div>
            <div type="l" n="10">ܗܘܐ ܒܗ ܟܕ ܒܗ ܒܙܢܐ ܒܐܝܠܝܢ ܕܐܬܐܡܪܘ ܚܫ̈ܐ ܙܢ̈ܝܐ </div>
            <div type="l" n="11">ܡܬܐܡܪ̈ܝܢ. ܐܠܐ ܟܕ ܗ̣ܢܘܢ ܡܢ ܚܫ̈ܐ ܗ̇ܘܝܢ. ܕܗ̇ܘܝ̣ܢ ܗܟܝܠ ܒܝܕ </div>
            <div type="l" n="12">ܚ̈ܫܐ ܫܘܚ̈ܠܦܐ ܣܓ̈ܝܐܐ ܕܓܘ̈ܢܐ. ܓܠܝܐ ܗܝ. ܐܝܢܐ ܕܒܗ̇ܬ </div>
            <div type="l" n="13">ܓܝܪ ܣܘܡܩܐ ܗ̇ܘܐ. ܘܐܝܢܐ ܕܕܚܠ ܝܘܪܩܢܐ. ܘܟܠ ܚܕ </div>
            <div type="l" n="14">ܚܕ ܡܢܗܘܢ ܕܐܝܟ ܗܟܢܐ. ܕܐܝܟܢܐ ܕܐܢܫ ܒܟܝܢܐ ܚ̈ܫܐ </div>
            <div type="l" n="15">ܕܐܝܟ ܗܠܝܢ ܢܚܫ̣. ܒܓܘܢܐ ܕܕܡ̇ܐ ܠܗܠܝܢ ܐܝܟ </div>
            <div type="l" n="16">ܕܠܡܐܡܪ ܐܝܬ ܠܗ̇ ܠܡܗܘܐ. ܗ̇ܝ ܓܝܪ ܕܗܫܐ ܒܗ̇ܝ </div>
            <div type="l" n="17">ܕܒ̇ܗܬ ܐܬܬܣܝܡ ܒܗ ܣܝ̇ܡܐ ܗ̇ܘܐ ܒܓܘܫܡܗ ܘܒܩܘܝܡܐ </div>
            <div type="l" n="18">ܟܝܢܝܐ ܡܣܬܬܘܬ ܣܝܡܐ ܗܢܐ ܗ̇ܘܐ ܐܝܟܢܐ </div>
            <div type="l" n="19">ܕܒܟܝܢܐ ܘܓܘܢܐ. ܒܗ̇ ܒܕܡܘܬܐ ܢܗܘܐ. ܟܠ ܓܕܫ̈ܐ </div>
            <div type="l" n="20">ܗܟܝܠ ܕܐܝܟ ܗܠܝܢ ܕܡܢ ܚܫܐ ܡܕܡ ܥܣܩܐ ܙܘܥܐ ܗ̣ܘ </div>
            <div type="l" n="21">ܘܡܩܘܝܢܐ ܢܣ̣ܒܘ ܫܘܪܝܐ̣. ܙܢ̈ܝܐ ܡܬܐܡܪܝܢ ܐܢ ܓܝܪ </div>
            <div type="l" n="22">ܒܩܘܝܡܐ ܟܝܢܝܐ ܡܝܪܩܘܬܐ ܘܐܘܟܡܘܬܐ ܗܘܝܐ. ܙܢܐ </div>
            <div type="l" n="23">ܡܬܐܡܪ. ܕܒܐܝܢܐ ܓܝܪ ܙܢܐ ܐܝܬܝܗܝܢ ܗܠܝܢ ܡܬܐܡܪܝܢܢ. </div>
            <div type="l" n="24">ܐܢ ܡܛܠ ܟܘܪ̈ܗܢܐ ܢܓܝܪ̈ܐ. ܘܐܢ ܡܛܠ ܚܘܡܐ ܗ̣ܘ ܟܕ ܗ̣ܘ </div>
            <div type="l" n="25">ܝܪܘܩܘܬܐ. ܓܕܫܐ ܐܘ ܐܘܟܡܘܬܐ. ܟܕ ܠܘ ܦܫܝܩܐܝܬ ܬܬܪܨ </div>
            <div type="l" n="26">ܒܟܠܗܘܢ ܚ̈ܝܐ ܬܩܘܐ. ܙܢ̈ܝܐ ܡܬܐܡܪܝܢ ܐܦ ܗܠܝܢ. ܒܗ̇ </div>
            <div type="l" n="27">ܟܕ ܒܗ̇ ܒܕܡ̣ܘܬܐ ܕܒܐܝܢܐ ܙܢܐ ܡܢܗܘܢ ܐܝܬܝܢ ܡܬܐܡܪܝܢܢ. </div>
            <div type="l" n="28">ܟܠ ܕܝܢ ܕܦܫܝܩܐܝܬ ܡܫܬܪܝܢ ܘܩܠܝܠܐܝܬ ܡܬܬܪ̈ܨܝܢ ܚܫ̈ܐ ܡܬܩܪܝܢ. </div>
            <div type="l" n="29">ܠܐ ܓܝܪ ܡܬܐܡܪ̈ܝܢ ܕܒܐܝܢܐ ܙܢܐ ܐܝܬܝܢ ܒܗܠܝܢ. </div>
            <div type="l" n="30">ܐܦܠܐ ܓܝܪ ܗ̇ܘ ܕܣܡܩ ܡܛܠ ܒܗܬܬܗ ܣܘܡܩܐ ܡܬܐܡܪ. </div>
            <div type="l" n="31">ܘܐܦܠܐ ܗ̇ܘ ܕܝܪܩ ܡܛܠ ܕܕܚ̇ܠ ܝܪܘܩܘܬܐ ܡܬܐܡܪܐ. </div>
            <div type="l" n="32">ܐܠܐ ܝܬܝܪܐܝܬ ܕܚܐܫ. ܐܝܟܢܐ ܕܚ̈ܫܐ ܐܝܠܝܢ ܕܐܝܟ </div>
            <div type="l" n="33">ܗܠܝܢ ܡܬܐܡܪܝܢ. ܙܢܝ̈ܐ ܕܝܢ ܠܐ.܀ ܒܕܡܘܬ ܗܠܝܢ </div>
            <div type="l" n="34">ܐܦ ܐܝܠܝܢ ܕܒܢܦܫܐ ܙܢܝ̈ܐ ܚܫ̈ܐ ܘܚ̈ܫܐ ܡܬܐܡܪ̈ܝܢ. </div>
            <div type="l" n="35">ܟܠ ܐܝܠܝܢ ܓܝܪ ܕܒܪܫܝܬܗ ܒܗܘܝܐ ܡܢ ܚ̈ܫܐ ܢܗܘܘܢ̣. </div>
            <div type="l" n="36">ܙܢ̈ܝܐ ܡܬܐܡܪܝܢ. ܐܟܙܢܐ ܕܫܛܘܪܘܬܐ ܘܫܢܝܘܬܐ </div>
         </div>
      </div>
      <div type="p" n="10">
         <div type="c" n="a">
            <div type="l" n="1">ܘܪܘܓܙܐ ܘܟܠ ܕܐܝܟ ܗܠܝ̣ܢ. ܕܒܐܝܢܐ ܓܝܪ ܙܢܐ ܡܬܐܡܪܝܢܢ </div>
            <div type="l" n="2">ܕܐܝܬܝܢ ܒܗܠܝܢ ܪ̈ܓܘܙܬܢܐ. ܗܟܘܬ ܕܝܢ ܐܦ ܥܠ ܫܛܘܪܘܬܐ ܕܠܐ ܒܟܝܢܐ </div>
            <div type="l" n="3">ܘܐܦ ܚܝ̈ܘܬܢܐ ܕܡܢ ܓܕܫ̈ܐ ܐܚܪ̈ܢܐ ܗ̇ܘܝܢ ܕܥܣܩܐ ܓܗܝܬܗܝ̣ܢ. </div>
            <div type="l" n="4">ܐܘ ܕܘܠܝܐܝܬ ܠܐ ܡܬܐܣܝܢ ܒܚܕܐ ܥ̈ܣܩܝ ܠܙܘܥܐ. ܘܐܝܠܝܢ </div>
            <div type="l" n="5">ܕܐܝܟ ܗܠܝܢ. ܒܐܝܢܐ ܓܝܪ ܙܢܐ ܐܢܘܢ ܐܢܫܝܢ ܡܬܐܡܪܝܢ </div>
            <div type="l" n="6">ܒܗܠܝܢ. ܟܘܠ ܕܝܢ ܕܩܠܝܠܐܝܬ ܡܬܬܪܨܝܢ ܚܫ̈ܐ ܡܬܐܡܪܝܢ. </div>
            <div type="l" n="7">ܐܟܙܢܐ ܕܐܝܢܐ ܕܡܬܬܥܝܩ ܝܬܝܪ ܪ̈ܓܙ. ܠܐ ܡܬܐܡܪ ܪܓܘܙܬܢܐ </div>
            <div type="l" n="8">ܗ̇ܘ ܕܒܚܫܐ ܗܢܐ ܝܬܝܪ ܪ̈ܓܙ̣. ܐܠܐ ܝܬܝܪܐܝܬ ܕܚܫܝܫ ܒܡܕܡ܁ </div>
            <div type="l" n="9">ܐܝܟܢܐ ܕܚ̈ܫܐ ܢܗܘܘܢ ܐܝܠܝܢ ܕܐܝܟ ܗܠܝܢ ܘܠܘ ܙܢ̈ܝܐ. </div>
            <div type="l" n="10">ܥܠ ܐܣܟܡܐ </div>
            <div type="l" n="11">ܘܕܡܘܬܐ.܀ ܕܙܢܘܬܐ ܘܕܡܘܬܐ ܕܥܠ ܟܠ ܚܕ ܚܕ </div>
            <div type="l" n="12">ܡܕܡ ܐܝܬ. ܬܘܒ ܕܝܢ ܥܡ ܗܠܝܢ ܐܦ ܬܪܝܨܘܬܐ </div>
            <div type="l" n="13">ܟܦܝܦܘܬܐ. ܘܐܢ ܐܝܬ ܡܕܡ ܕܕܡ̇ܐ ܠܗܠܝܢ. ܟܠ ܚܕ ܚܕ </div>
            <div type="l" n="14">ܡܢ ܗܠܝܢ ܓܝܪ ܕܐܝܢܘ ܙܢܐ ܡܬܐܡܪ. ܘܕܟܦܝܦܐ </div>
            <div type="l" n="15">ܘܕܬܪܝܨܐ. ܘܐܦ ܒܕܡܘܬܐ ܕܝܢ ܕܒܐܝܢܐ ܙܢܐ </div>
            <div type="l" n="16">ܚܕ ܚܕ ܡܕܡ ܡܬܐܡܪ. ܡܦܪܣܥܐ ܘܪܨܝܦܐ ܘܚܪܘܣܐ </div>
            <div type="l" n="17">ܘܫܥܝܥܐ ܡܣܬܒܪܐ ܕܙܢܐ ܡܫܘܕܥܝܢ. ܕܡ̇ܝܢ </div>
            <div type="l" n="18">ܕܐܝܟ ܗܠܝܢ ܠܦܠܓܐ ܕܙܢܐ. ܒܣܝܡܐ ܓܝܪ </div>
            <div type="l" n="19">ܝܬܝܪܐܝܬ ܕܗܕ̈ܡܐ ܟܠ ܚܕ ܚܕ ܡܢܗܘܢ ܡܬܚܙܐ </div>
            <div type="l" n="20">ܕܡܘܕܥ̣. ܪܨܝܦܐ ܓܝܪ ܗ̇ܘ </div>
            <div type="l" n="21">ܕܡ̈ܢܘܬܗ ܢܩܝܦܢ ܠܚ̈ܕܕܐ ܡ̈ܢܘܬܗ. </div>
            <div type="l" n="22">ܚܪܘܣܐ ܕܝܢ ܗ̇ܘ ܕܡܢܗܝܢ </div>
            <div type="l" n="23">ܢܦܩ̈ܢ ܘܕܡܢܗܝܢ ܥܐ̈ܠܢ. ܐܝܟ </div>
            <div type="l" n="25">ܕܠܡܐܡܪ ܓܝܪ ܐܦ ܡܕܡ ܐܚܪܢܐ ܡܬܚܙܐ ܕܐܝܬܘܗܝ ܕܙܢܐ. ܐܚܪ̈ܢܐ ܕܝܢ </div>
            <div type="l" n="26">ܡܬܐܡܪܝܢ ܗܘܘ ܝܬܝܪܐܝܬ ܐܝܟ ܕܠܡܐܡܪ ܕܕܐܝܟ ܗܟܢܐ ܐܝܬܝܗܘܢ. </div>
            <div type="l" n="27">ܙܢ̈ܝܐ ܓܝܪ ܐܝܬܝܗܘܢ ܗܠܝܢ ܕܐܬܐܡܪܘ ܕܐܝܠܝܢ ܕܒܢܣܝܒܘܬ </div>
            <div type="l" n="28">ܫܡܐ ܕܥܠܝܗܘܢ ܡܬܐܡܪܝܢ. ܐܘ ܐܝܟ ܕܠܡܐܡܪ ܐܚܪܢܝܐܝܬ </div>
            <div type="l" n="29">ܡܢܗܘܢ. ܘܥܠ ܣܓ̈ܝܐܐ ܓܝܪ ܘܐܝܟ ܕܠܡܐܡܪ ܥܠ ܟܠܗܘܢ ܒܢܣܝܒܘܬ ܫܡܐ </div>
            <div type="l" n="30">ܡܬܐܡܪܐ. ܐܟܙܢܐ ܕܡܢ ܚܘܪܘܬܐ ܚܘܪܐ. ܘܡܢ ܓܪܡܛܝܩܘܬܐ </div>
            <div type="l" n="31">ܓܪܡܛܝܩܐ. ܘܡܢ ܙܕܝܩܘܬܐ ܙܕܝܩܐ. ܗܟܘܬ </div>
            <div type="l" n="32">ܕܝܢ ܐܦ ܥܠ ܐܚܪ̈ܢܝܬܐ. ܥܠ ܚܕܚܕ̈ܢܝܬܐ ܕܝܢ ܡܛܠ </div>
            <div type="l" n="33">ܕܠܐ ܐܝܬ ܫܡ̈ܗܐ ܠܙܢ̈ܝܐ. ܠܐ ܡܨܝܐ ܕܒܢܣܝܒܘܬ ܫܡܐ </div>
            <div type="l" n="34">ܬܬܐܡܪ ܡܢܗܘܢ. ܐܟܙܢܐ ܕܪܗܛܐ ܐܘ ܕܪܪܐ ܐܝܟ </div>
            <div type="l" n="35">ܚܝܠܐ ܟܝܢܝܐ ܐܡܪܝܢܢ ܟܕ ܐܦ ܠܐ ܡܢ ܚܕܐ ܙܢܘܬܐ ܡܬܐܡܪܐ ܢܣܝܒܘܬ ܫܡܗܘܢ. </div>
         </div>
         <div type="c" n="b">
            <div type="l" n="1">ܠܐ ܓܝܪ ܣܝ̈ܡܢ ܫܡ̈ܗܐ ܠܐܝܠܝܢ ܕܒܚܝܠܐ ܕܒܗܘܢ ܕܢܬܐܡܪܘܢ </div>
            <div type="l" n="2">ܕܐܝܠܝܢ ܐܢܘܢ ܙܢܝ̈ܐ. ܐܟܙܢܐ ܕܒܝܕܥܬܐ ܘܕܪ̈ܪܐ ܘܡܬܟ̈ܬܫܢܐ </div>
            <div type="l" n="3">ܒܣܝܡܐ ܡܬܐܡܪܝܢ. ܐܝܕܥܬܐ ܓܝܪ ܕܪܪܬܐ ܡܬܐܡܪܐ </div>
            <div type="l" n="4">ܘܡܬܟܬܫܢܝܬܐ. ܕܐܝܠܝܢ ܕܝܢ ܙܢ̈ܝܐ ܡܢ ܗܠܝܢ ܒܢܣܝܒܘܬ ܫܡܐ </div>
            <div type="l" n="5">ܗܠܝܢ ܕܒܗܘܢ ܣܝܡܢ ܡܬܐܡܪܝܢ. ܐܝܬ ܕܝܢ ܐܡܬܝ </div>
            <div type="l" n="6">ܕܐܦ ܡܢ ܫܡܐ ܕܣܝܡ ܠܐ ܡܬܐܡܪܝܢ. ܒܢܣܝܒܘܬ </div>
            <div type="l" n="7">ܫܡܐ ܕܒܗ ܕܐܝܢܘ ܙܢܐ ܗ̇ܘ. ܐܟܙܢܐ ܕܡܢ </div>
            <div type="l" n="8">ܡܝܬܪܘܬܐ ܚܦܝܛܐ ܒܗ̇ܘ ܓܝܪ ܕܐܝܬ ܠܗ ܡܝܬܪܘܬܐ </div>
            <div type="l" n="9">ܚܦܝܛܐ ܡܬܐܡܪ. ܐܠܐ ܠܘ ܒܢܣܝܒܘܬ ܫܡܐ. ܕܡܢ </div>
            <div type="l" n="10">ܙܢ̈ܝܐ ܐܝܠܝܢ ܕܐܬܐܡܪܘ. ܐܘ ܕܐܚܪܢܝܐܝܬ ܡܢܗܘܢ.܀ ܐܝܬ ܕܝܢ </div>
            <div type="l" n="11">ܐܦ ܕܠܩܘܒܠܝܘܬܐ ܒܙܢܐ. </div>
            <div type="l" n="12">ܐܟܙܢܐ ܕܙܕܝܩܘܬܐ ܘܥܘܠܘܬܐ ܕܠܩܘܒܠܐ. ܘܚܘܪܘܬܐ </div>
            <div type="l" n="13">ܘܐܘܟܡܘܬܐ ܘܐܚܪ̈ܢܝܬܐ. ܗܟܘܬ ܕܝܢ ܕܐܝܠܝܢ ܕܐܦ ܒܗܝܢ </div>
            <div type="l" n="14">ܐܝܠܝܢ ܐܢ̈ܝܢ ܙܢ̈ܝܐ ܡܬܐܡܪܢ. ܐܝܟ ܙܢܐ ܕܠܙܕܝܩܐ </div>
            <div type="l" n="15">ܥܘ̇ܠܐ. ܘܠܐܘܟܡܐ ܚܘܪܐ. ܠܘ ܕܝܢ ܥܠ ܟܠܗܘܢ ܗܟܘܬ. </div>
            <div type="l" n="16">ܠܝܘܪܩܐ ܓܝܪ ܘܠܣܘܡܩܐ. ܒܓܘܢܗ ܠܝܬ ܡܕܡ ܕܕܠܩܘܒܠܐ ܕܒ̈ܙܢܝܐ </div>
            <div type="l" n="17">ܐܝܬܝܗܘܢ. ܐܠܐ ܐܢ ܕܚܕ ܡܢܗܘܢ ܕܠܩܘܒܠܐ ܕܚܒܪܗ. ܐܘ </div>
            <div type="l" n="18">ܙܢܐ ܘܕܫܪܟܐ ܢܗܘܐ ܙܢܐ. ܗܕܐ ܕܝܢ ܡܬܝܕܥܐ ܡܢ ܟܠ ܚܕܐ ܚܕܐ </div>
            <div type="l" n="19">ܡܢ ܩܛܓܘܪ̈ܝܐ ܐܚܪ̈ܢܝܬܐ ܕܡܬܐܡܪ̈ܢ. ܐܝܟ ܙܢܐ ܐܢ ܕܐܝܬܝܗ̇ ܙܕܝܩܘܬܐ </div>
            <div type="l" n="20">ܕܠܩܘܒܠܐ ܕܥܘܠܘܬܐ. ܐܝܢܘ ܕܝܢ ܙܢܐ ܙܕܝܩܘܬܐ. ܘܐܝܢܘ ܟܒܪ </div>
            <div type="l" n="21">ܥܘܠܘܬܐ. ܐܦܠܐ ܚܕ ܡܢ ܟܘ̈ܢܝܐ ܐܚܪ̈ܢܐ ܡܬܠܚܡ ܠܥܘܠܘܬܐ. </div>
            <div type="l" n="22">ܠܐ ܙܢܐ ܘܠܐ ܗ̇ܘ ܕܠܘܬ ܡܕܡ܁ ܘܠܐ ܗ̇ܘ ܕܐܝܟܐ. </div>
            <div type="l" n="23">ܘܐܦܠܐ ܚܕ ܡܢ ܐܝܠܝܢ ܕܕܐܝܟ ܗܠܝܢ ܐܦܠܐ ܚܕ ܐܠܐ ܥܠ ܙܢܐ. </div>
            <div type="l" n="24">ܗܟܘܬ ܕܝܢ ܕܐܝܟ ܥܠ ܗܠܝܢ ܐܚܪ̈ܢܝܐ ܕܠܩ̈ܘܒܠܝܝܢ </div>
            <div type="l" n="25">ܠܙܢܐ. </div>
            <div type="l" n="26">ܡܩܒܠ ܕܝܢ ܘܐܦ ܗ̇ܝ ܕܝܬܝܪ ܘܒܨܝܪ </div>
            <div type="l" n="27">ܐܚܪܢܐ ܡܢ ܐܚܪܢܐ. ܡܬܐܡܪ ܘܐܦ ܗ̇ܘ </div>
            <div type="l" n="28">ܕܝܢ ܫܘܫܛܐ ܡ̇ܩܒܠ. ܐܝܢܐ ܓܝܪ ܕܐܝܬܘܗܝ </div>
            <div type="l" n="29">ܚܘܪܐ ܡܨܝܐ ܕܢܗܘܐ ܕܝܬܝܪ ܚܘܪ. ܠܘ </div>
            <div type="l" n="30">ܟܠ ܐܚܪ̈ܢܐ ܐܠܐ ܕܒܣܘܓܐܐ. ܙܕܝܩܘܬܐ ܕܝܢ ܡܬܐܡܪܐ ܕܝܬܝܪ </div>
            <div type="l" n="31">ܡܢ ܙܕܝܩܘܬܐ. ܟܒܪ ܕܝܢ ܡܫܐܠ ܐܢܫ. ܕܗܟܘܬ ܕܝܢ </div>
            <div type="l" n="32">ܐܦ ܥܠ ܕܝ̈ܬܝܣܝܣ ܐܚܪ̈ܢܝܬܐ. ܚܕܚ̈ܕܢܐ ܓܝܪ ܕܪܫܝܢ ܒܕܐܝܟ </div>
            <div type="l" n="33">ܗܕܐ. ܙܕܝܩܘܬܐ ܓܝܪ ܡܢ ܙܕܝܩܘܬܐ ܠܘ ܣ̇ܓܝ ܡܬܐܡܪܐ </div>
            <div type="l" n="34">ܕܒܨܝܪܐ. ܐܘ ܪܒܐ. ܐܦ ܠܐ ܚܘܠܡܢܐ ܡܢ ܚܘܠܡܢܐ. ܕܒܨܝܪ </div>
            <div type="l" n="35">ܡ̇ܢ ܓܝܪ ܡܬܐܡܪ ܕܐܝܬܘܗܝ ܐܚܪܢܐ ܡܢ ܐܚܪܢܐ. ܚܘܠܡܢܐ ܘܙܕܝܩܘܬܐ ܒܒܨܝܪܐܝܬ </div>
         </div>
      </div>
      <div type="p" n="11">
         <div type="c" n="a">
            <div type="l" n="1">ܠܐܚܪܢܐ ܡܢ ܐܚܪܢܐ. ܗܟܘܬ ܓܝܪ ܐܦ ܓܪܡܛܝܩܘܬܐ. ܕܝ̈ܬܝܣܝܣ </div>
            <div type="l" n="2">ܐܚܪ̈ܢܝܬܐ. ܐܠܐ ܗܟܝܠ ܗܠܝܢ ܕܥܠܝܗܘܢ ܡܬܐܡܪܢ ܕܠܐ ܚܪܝܢܐ </div>
            <div type="l" n="3">ܡܩܒܠܝܢ ܗ̇ܘ ܕܝܬܝܪ ܘܒܨܝܪ. ܓܪܡܛܝܩܐ ܕܝܢ ܐܚܪܢܐ </div>
            <div type="l" n="4">ܡܢ ܐܚܪܢܐ ܡܬܐܡܪ̣. ܐܦ ܕܝܬܝܪ ܙܕܝܩ. ܐܦ ܕܝܬܝܪ </div>
            <div type="l" n="5">ܚܠܝܡ܁ ܘܥܠ ܐܚܪܢܐ ܗܟܘܬ. ܕܬܠܬ ܕܝܢ </div>
            <div type="l" n="6">ܓܘ̈ܢܘܢ ܘܕܐܪ̈ܒܥ ܓ̈ܘܢܘܢ. ܐܘ ܕܚܘܕܪܐ. </div>
            <div type="l" n="7">ܟܠܗܘܢ ܒܗ̇ ܒܕܡܘܬܐ ܛܪ̈ܝܓܘܢܐ. </div>
            <div type="l" n="8">ܐܘ ܚܘܕܪ̈ܐ ܐܝܬܝܗܘܢ. ܐܝܠܝܢ ܓܝܪ </div>
            <div type="l" n="9">ܕܠܐ ܡܩܒܠܝܢ ܘܠܐ ܚܕ ܡܢܗܘܢ ܡܬܐܡܪ </div>
            <div type="l" n="10">ܝܬܝܪ ܐܚܪܢܐ ܡܢ ܐܚܪܢܐ. ܠܐ ܓܝܪ ܕܝܬܝܪ ܛܛܪܝܓܘܢܐ ܚܘܕܪܐ </div>
            <div type="l" n="11">ܕܐܝܬ ܠܗ ܐܘܪܟܐ ܐܚܪܢܐ. ܐܦ ܠܐ ܕܒܡܨܥܬܐ ܐܝܬܘܗܝ ܡܩܒܠ ܡܠܬܐ </div>
            <div type="l" n="12">ܕܚܘܕܪܐ ܐܝܟ ܕܠܡܐܡܪ ܕܝܢ ܐܠܘ ܠܐ ܠܡܠܬܐ ܕܗ̇ܝ ܕܣܝܡ </div>
            <div type="l" n="13">ܐܝܢܐ ܕܡܩܒܠ ܠܬܪ̈ܬܝܗܝܢ. ܠܐ ܡܬܐܡܪ. ܕܐܚܪܢܐ ܝܬܝܪ ܡܢ ܐܚܪܢܐ. </div>
            <div type="l" n="14">ܡܕܝ̣ܢ ܠܘ ܟܠ ܐܝܠܝܢ ܕܡܢ ܙܢܐ ܡܩܒܠܝܢ ܗ̇ܝ ܕܝܬܝܪ. ܡܢ </div>
            <div type="l" n="15">ܐܝܠܝܢ ܕܐܬܐܡܪ ܗܟܝܠ ܐܦܠܐ ܕܝܠܢܝ ܠܙܢܘܬܐ. ܕܡܝܘܬܐ </div>
            <div type="l" n="16">ܕܝܢ ܘܠܐ ܕܡܝܘܬܐ ܗܝ ܒܠܚܘܕ ܥܠ ܙܢܘܬܐ ܡܬܐܡܪܐ. ܠܝܬ </div>
            <div type="l" n="17">ܓܝܪ ܡܕܡ ܕܕܡ̇ܐ ܐܚܪܢܐ ܠܐܚܪܢܐ ܒܡܕܡ ܐܚܪܝܢ. ܐܠܐ ܐܢ ܒܗ̇ܝ </div>
            <div type="l" n="18">ܕܙܢܐ ܐܝܬܘܗܝ. ܡܕܝܢ ܕܝܠܝܬܐ ܗܝ ܕܙܢܘܬܐ ܗ̇ܝ ܕܢܬܐܡܪ </div>
            <div type="l" n="19">ܕܕܡ̇ܐ ܘܠܐ ܕܡ̇ܐ. ܠܐ </div>
            <div type="l" n="20">ܕܝܢ ܙܕܩ̇ ܠܡܫܬܓܫܘ̇. ܕܠܡܐ ܢܐܡܪ ܠܢ ܐܢܫ ܕܚܠܦ ܙܢܘܬܐ </div>
            <div type="l" n="21">ܡܩܕܡܢܘܬܐ ܥܒܕܝܢܢ. ܕܣܓ̈ܝܐܬܐ ܡܢ ܐܝܠܝܢ ܕܠܘܬ ܡܕܡ ܚܫܒܝܢܢ </div>
            <div type="l" n="22">ܥܡܗ. ܗ̇ܝ ܠܡ ܓܝܪ ܕܐܟ̈ܣܝܣ ܘܕܝ̈ܐܬܣܝܣ. ܡܢ ܐܝܠܝܢ ܕܠܘܬ ܡܕܡ ܐܝܬܝܗܝܢ. </div>
            <div type="l" n="23">ܐܝܟ ܕܠܡܐܡܪ ܓܝܪ ܥܠ ܟܠ ܓܢ̈ܣܐ. ܐܝܠܝܢ ܕܕܐܝܟ ܗܠܝܢ ܗ̇ܝ </div>
            <div type="l" n="24">ܕܠܘܬ ܡܕܡ ܡܬܐܡܪܐ. ܕܚܕܐ ܚܕܐ ܡܢܗܝܢ ܕܝܢ ܘܠܐ ܚܕܐ. ܝܕܥܬܐ </div>
            <div type="l" n="25">ܓܝܪ ܡ̇ܢ ܓܢܣܐ ܐܝܬܝܗ̇ ܕܠܘܬ ܡܕܡ܁ ܕܡܢ ܐܚܪܢܐ ܡܬܐܡܪܐ. ܕܐܢܫ ܓܝܪ ܡܬܐܡܪܐ </div>
            <div type="l" n="26">ܝܕܥܬܐ. ܡܢ ܚܕܐ ܚܕܐ ܡܢܗܝܢ ܕܝܢ ܘܠܐ ܚܕܐ ܡܢ ܗ̇ܢܝܢ ܕܐܝܬܝܗܝܢ ܕܡܢ ܐܚܪ̈ܢܝܬܐ </div>
            <div type="l" n="27">ܡܬܐܡܪ̈ܢ. ܐܟܙܢܐ ܕܓܪܡܛܝܩܘܬܐ ܠܐ ܡܬܐܡܪܐ ܕܡܢ ܦܠܢܝܬ ܓܪܡܛܝܩܘܬܐ. </div>
            <div type="l" n="28">ܘܐܦܠܐ ܡܘܣܝܩܘܪܘܬܐ ܕܡܢ ܦܠܢܝܬ ܡܘܣܝܩܘܪܘܬܐ. ܐܠܐ ܐܢ ܟܒܪ ܐܝܟ ܕܒܓܢܣܐ </div>
            <div type="l" n="29">ܐܦ ܗܠܝܢ ܡܬܐܡܪ̈ܢ. ܡܢ ܐܝܠܝܢ ܕܠܘܬ ܡܕܡ܁ ܐܟܙܢܐ ܕܓܪܡܛܝܩܘܬܐ </div>
            <div type="l" n="30">ܡܬܐܡܪܐ ܕܦܠܢܝܬ ܝܕܥܬܐ̣. ܠܐ ܗܘܐ ܕܦܠܢܝܬ ܓܪܡܛܝܩܘܬܐ. </div>
            <div type="l" n="31">ܘܡܘܣܝܩܘܪܘܬܐ ܕܦܠܢܝܬ ܝܕܥܬܐ̣. ܠܐ ܗܘܐ ܕܦܠܢܝܬ ܡܘܣܝܩܘܪܘܬܐ. </div>
            <div type="l" n="32">ܗܟܢܐ ܟܠ ܚܕܐ ܚܕܐ ܡܢܗܝܢ ܠܐ ܐܝܬܝܗܝܢ ܡܢ ܐܝܠܝܢ ܕܠܘܬ ܡܕܡ܁ </div>
            <div type="l" n="33">ܡܬܐܡܪܝܢܢ ܕܝܢ ܙܢܝ̈ܐ ܥܠ ܟܠ ܚܕܐ ܗܠܝܢ ܓܝܪ ܐܦ ܠܢ ܐܝܬ. ܝܕܘ̈ܥܐ ܓܝܪ </div>
            <div type="l" n="34">ܡܬܐܡܪܝܢܢ ܒܗ̇ܝ ܕܐܝܬ ܠܢ ܟܠ ܚܕܐ ܚܕܐ ܡܢ ܝܕܥ̈ܬܐ. ܡܕܝܢ ܗܠܝܢ </div>
            <div type="l" n="35">ܐܝܬܝܗܘܢ ܐܦ ܙܢ̈ܝܐ. ܟܠ ܚܕܐ ܚܕܐ ܡܢܗܝܢ ܒܗ̇ܢܝܢ ܕܒܙܒܢ </div>
            <div type="l" n="36">ܘܒܐܝܢܐ ܙܢܐ ܐܝܬܝܢ ܡܬܐܡܪܝܢܢ. ܗܠܝܢ ܕܝܢ ܠܐ ܐܝܬܝܗܝܢ ܡܢ </div>
            <div type="l" n="37">ܐܝܠܝܢ ܕܠܘܬ ܡܕܡ܁ ܘܐܦܢ ܢܗܘܐ ܬܘܒ ܕܐܝܬ ܡܕܡ ܕܗ̣ܘ ܟܕ ܗ̣ܘ ܒܙܢܐ </div>
            <div type="l" n="38">ܘܠܘܬ ܡܕܡ ܐܝܬܘܗܝ ܠܐ ܫܟܝܪܐ ܕܒܬܪ̈ܝܗܘܢ ܓܢ̈ܣܐ ܗ̣ܘ </div>
            <div type="l" n="39">ܟܕ ܗ̣ܘ ܢܬܡܢ̣ܐ. ܥܠ ܕܠܩܘܒܠܝܘܬܐ. ܡܩܒܠ </div>
         </div>
         <div type="c" n="b">
            <div type="l" n="1">ܕܝܢ ܗ̇ܘ ܕܠܡܥܒܕ ܘܠܡܚܫ. ܕܠܩܘܒܠܝܘܬܐ </div>
            <div type="l" n="2">ܘܝܬܝܪܘܬܐ ܘܒܨܝܪܘܬܐ̣. ܠܡܚܡܘ ܓܝܪ </div>
            <div type="l" n="3">ܘܠܡܩܪܘ ܕܠܩܘܒܠܐ [ܕܠܡܚܡ] ܡܬܚܡ ܠܗ̇ܝ </div>
            <div type="l" n="4">ܕܠܡܩܪܘ ܠܡܬܗܢܝܘ ܠܗ̇ܝ ܕܠܡܬܬܥܩܘ. ܡܕܝܢ </div>
            <div type="l" n="5">ܡܩܒܠܐ ܗܝ ܕܝܬܝܪ ܐܦ ܕܠܡܥܒܕ ܕܝܬܝܪ </div>
            <div type="l" n="6">ܘܐܦ ܗ̇ܝ ܕܠܡܫܚ ܥܠ ܗܠܝܢ ܗܟܝܠ ܐܡܝܪ̈ܢ. </div>
            <div type="l" n="7">ܐܡܝܪ ܕܝܢ ܐܦ ܥܠ ܐܝܠܝܢ ܕܗ̣ܘ ܕܣܝܡ </div>
            <div type="l" n="8">ܒܐܝܠܝܢ ܕܠܘܬ ܡܕܡ܁ </div>
            <div type="l" n="9">ܕܒܢܣܝܒܘܬ ܫܡܐ ܡܢ ܐܝܠܝܢ </div>
            <div type="l" n="10">ܕܣܝ̈ܡܢ ܡܬܐܡܪ. ܥܠ ܫܪܟܐ ܕܝܢ ܗܢܘ ܕܝ̣ܢ ܕܐܡܬܝ. </div>
            <div type="l" n="11">ܘܕܐܝܟܐ ܘܕܐܝܬ. ܡܛܠ ܕܢܗܝܪ̈ܐ ܘܠܐ ܡܕܡ ܐܚܪܢ ܥܠ ܐ̈ܦܝ </div>
            <div type="l" n="12">ܗܠܝܢ ܡܬܐܡܪ ܣܛܪ ܡܢ ܐܝܠܝܢ ܕܒܫܘܪܝܐ ܐܬܐܡܪ ܕܐܝܬ </div>
            <div type="l" n="13">ܡ̇ܢ ܡܫܘܕܥ ܗ̇ܘ ܕܡܚܙܩ ܘܣܐܝܢ ܘܗ̇ܘ ܕܐܝܟܐ. ܐܟܙܢܐ </div>
            <div type="l" n="14">ܕܒܠܘܩܝܘܢ ܘܐܚܪ̈ܢܝܬܐ ܐܝܠܝܢ ܕܥܠܝܗܝܢ ܐܬܐܡܪ ܐܦ </div>
            <div type="l" n="15">ܥܠ ܗܠܝܢ ܕܝܢ ܓܢ̈ܣܐ ܕܐܬܬܣܝܡܘ ܐܝܠܝܢ ܕܐܬܩܕܡܘ ܐܬܐܡܪ. ܬܘܒ ܕܠܩܘܒܠܝܘܬܐ܀ </div>
            <div type="l" n="16">ܥܠ ܕܠܩܘܒܠܝܘܬܐ ܕܝܢ ܕܒܟܡܐ ܙܢ̈ܝܐ ܡܥܕܝܢܢ ܕܢܣܝܡ܁ ܕܠܩܘܒܠܐ ܐܬܐܡܪ. ܡܬܐܡܪ </div>
            <div type="l" n="17">ܕܝܢ ܕܣܝܡ ܚܕ ܠܘܩܒܠ ܚܒܪܗ. ܐܝܟ ܡܢ ܐܝܠܝܢ ܕܠܘܬ ܡܕܡ܁ </div>
            <div type="l" n="18">ܐܘ ܐܝܟ ܕܠܩܘܒܠܝܘܬܐ ܐܘ ܐܝܟ ܓܠܝܙܘܬܐ ܘܐܝܬܘܬܐ ܐܘ ܐܝܟ </div>
            <div type="l" n="19">ܩܛܦܣܝܣ ܘܐܦܘܦܣܝܣ. ܟܠ ܚܕ ܡܢ ܗܠܝܢ ܐܝܬܝܗܝܢ ܕܠܩܘܒܠܐ ܕܚ̈ܕܕܐ </div>
            <div type="l" n="20">ܐܝܟ ܕܒܦܣܝܩܘܬܐ ܠܡܐܡܪ ܗܠܝܢ ܠܘܬ ܡܕܡ܁ ܐܟܙܢܐ ܕܐܥܦܐ </div>
            <div type="l" n="21">ܕܦܠܓܐ. ܐܝܟ ܕܠܩܘܒܠܐ ܕܝܢ ܒܝܫܬܐ ܠܛܒܬܐ ܐܝܟ ܕܒܓܠܝܙܘܬܐ </div>
            <div type="l" n="22">ܕܝܢ ܘܒܐܝܬܘܬܐ ܣܡܝܘܬܐ ܠܚܙܬܐ. ܐܝܟ ܕܒܩܛܦܣܝܣ </div>
            <div type="l" n="23">ܘܒܐܦܘܦܣܝܣ. ܐܟܙܢܐ ܕܝ̇ܬܒ ܘܠܐ ܝ̈ܬܒ. ܟܠ ܐܝܠܝܢ ܗܟܝܠ </div>
            <div type="l" n="24">ܕܡܢ ܐܝܠܝܢ ܕܠܘܬ ܡܕܡ ܠܘܩܒܠ ܚ̈ܕܕܐ ܐ̈ܢܝ̣ܢ. ܗܠܝܢ </div>
            <div type="l" n="25">ܕܐܝܬܝܗܝܢ ܕܕܠܩܘܒܠܐ ܡܬܐܡܪ̈ܢ̇. ܐܘ ܐܝܟܢ ܕܗ̣ܘ ܐܚܪܢܝܐܝܬ. </div>
            <div type="l" n="26">ܐܟܙܢܐ ܕܐܥܦܐ ܠܦܠܓܐ ܗ̇ܘ ܡܐ ܕܐܝܬܘܗܝ ܐܟܘܬܗ ܡܬܐܡܪ </div>
            <div type="l" n="27">ܐܥܦܐ. ܐܦ ܝܕܥܬܐ ܕܝܢ ܠܝܕܘܥܐ ܐܝܟ ܕܠܘܬ ܡܕܡ ܗ̇ܘ ܕܐܝܬܘܗܝ </div>
            <div type="l" n="28">ܣܝܡܐ ܠܩܘܒܠܗ ܘܡܬܐܡܪܐ ܝܕܥܬܐ ܗ̇ܘ ܡܐ ܕܐܝܬܝܗ̇ ܕܝܕܘܥܬܢܐ. </div>
            <div type="l" n="29">ܘܝܕܘܥܬܢܐ ܕܝܢ ܗ̇ܘ ܡܐ ܕܐܝܬܘܗܝ ܠܘܬ ܗ̇ܘ ܕܠܩܘܒܠܗ ܣܝܡ </div>
            <div type="l" n="30">ܡܬܐܡܪ ܝܕܥܬܐ. ܝܕܘܥܬܢܐ ܓܝܪ ܒܡܕܡ </div>
            <div type="l" n="31">ܡܬܐܡܪ ܝܕܘܥܬܢܐ ܒܝܕܥܬܐ. </div>
            <div type="l" n="32">ܟܠ ܕܝܢ ܕܠܩܘܒܠܐ ܣܝܡܢ ܐܝܟ ܐܝܠܝܢ </div>
            <div type="l" n="33">ܕܠܘܬ ܡܕܡ ܐ̈ܢܝܢ ܗ̇ܘ ܡܐ ܕܐܝܬܝܗܝܢ. </div>
            <div type="l" n="34">ܘܠܐ ܠܓܡܪ ܡܬܐܡܪ̈ܢ ܠܘܬ ܚ̈ܕܕܐ̣. </div>
            <div type="l" n="35">ܕܠܩܘܒܠܐ ܡ̇ܢ ܓܝܪ ܕܚ̈ܕܕܐ ܡܬܐܡܪ̈ܢ. ܠܐ ܓܝܪ ܛܒܬܐ </div>
            <div type="l" n="36">ܠܒܝܫܬܐ ܡܬܐܡܪܐ ܛܒܬܐ. ܐܠܐ ܕܠܩܘܒܠܐ. ܘܐܦܠܐ ܚܘܪܐ ܕܐܘܟܡܐ. </div>
            <div type="l" n="37">ܐܠܐ ܕܠܩܘܒܠܐ. ܐܝܟܢܐ ܦܪ̈ܝܫܝܢ ܐܢܘܢ ܕܠܩܘ̈ܒܠܝܐ ܡܢ </div>
            <div type="l" n="38">ܚ̈ܕܕܐ̣. ܟܠ ܕܠܩܘܒܠܝ̈ܘܬܐ ܕܕܐܝܟ ܗܠܝܢ ܐܝܬܝܗܘܢ. ܐܝܟ </div>
         </div>
      </div>
      <div type="p" n="12">
         <div type="c" n="a">
            <div type="l" n="1">ܕܒܗܘܢ ܡܟܢܝܢ ܠܡܗܘܐ. ܐܘ ܒܗܘܢ ܕܡܢ </div>
            <div type="l" n="2">ܡܬܟܢܝܢ ܐܢܢܩܐ ܒܚܕ ܡܢܗܘܢ ܢܗܘܐ ܕܠܝܬ </div>
            <div type="l" n="3">ܡܕܡ ܒܡܨܥܬܗܘܢ. ܐܟܙܢܐ ܕܟܘܪܗܢܐ ܘܚܘܠܡܢܐ </div>
            <div type="l" n="4">ܒܓܘܫܡܐ ܕܚܝܘܬܐ ܡܟܢ ܠܡܗܘܐ. </div>
            <div type="l" n="5">ܐܢܢܩܐ ܕܚܕ ܡܢܗܘܢ ܢܗܘܐ ܒܓܘܫܡܐ ܕܚܝܘܬܐ. ܐܘ ܚܘܠܡܢܐ </div>
            <div type="l" n="6">ܐܘ ܟܘܪܗܢܐ. ܒܡܢܝܢܐ ܕܝܢ ܝܬܝܪ ܐܘ ܡܫܡܠܝܢܐ </div>
            <div type="l" n="7">ܡܬܟܢܐ: ܘܐܠܨܐ ܕܚܕ ܡܢܗܘܢ ܢܗܘܐ ܒܡܢܝܢܐ. ܐܘ </div>
            <div type="l" n="8">ܕܝܬܝܪ ܐܘ ܡܫܡܠܝܐ. ܘܠܝܬ ܒܡܨܥܬܗ ܗܠܝܢ ܡܕܡ܁ ܘܠܐ ܒܝܬ </div>
            <div type="l" n="9">ܟܘܪܗܢܐ ܠܚܘܠܡܢܐ. ܘܠܐ ܒܝܬ ܝܬܝܪܐ ܠܡܫܡܠܝܐ. ܕܗܢ̇ܘܢ </div>
            <div type="l" n="10">ܓܝܪ ܕܠܐ ܐܠܨܐ ܠܡܗܘܐ̣. ܕܚܕ ܡܢܗܘܢ ܕܠܗܠܝܢ ܐܝܬ </div>
            <div type="l" n="11">ܡܨܥܬܐ. ܐܟܙܢܐ ܕܐܘܟܡܐ ܘܚܘܪܐ ܒܓܘܫܡܐ ܡܟܢ ܠܡܗܘܐ. </div>
            <div type="l" n="12">ܘܠܐ ܐܠܨܐ ܕܚܕ ܡܢܗܘܢ ܢܗܘܐ ܒܓܘܫܡܐ. ܠܘ ܓܝܪ </div>
            <div type="l" n="13">ܟܠ ܚܘܪܐ ܐܘ ܐܘܟܡܐ ܐܝܬܘܗܝ. ܐܦ ܒܝܫܐ ܕܝܢ </div>
            <div type="l" n="14">ܘܡܝܬܪܘܬܐ. ܡܬܟܢܐ ܥܠ ܒܪܢܫܐ ܘܥܠ ܐܚܪ̈ܢܐ ܣܓ̈ܝܐܐ. </div>
            <div type="l" n="15">ܠܐ ܕܝܢ ܐܠܨܐ ܕܚܕ ܡܢܗܘܢ ܢܗܘܐ ܒܗܘܢ ܕܥܠܝܗܘܢ </div>
            <div type="l" n="16">ܡܬܟܢܐ. ܠܐ ܓܝܪ ܟܠ ܡܕܡ ܒܝ̣ܫܐ ܐܘ ܚܦܝܛܐ </div>
            <div type="l" n="17">ܐܝܬܘܗܝ. ܘܐܝܬ ܡܨܥܬܐ ܠܗܠܝܢ. ܐܟܙܢܐ ܕܒܝܬ ܚܘܪܐ </div>
            <div type="l" n="18">ܠܐܘܟܡܐ. ܦܐܘܢ ܘܝܘܪܩܐ. ܘܟܠ ܓܘ̈ܢܐ ܐܚܪ̈ܢܐ. </div>
            <div type="l" n="19">ܒܝܬ ܒܝ̣ܫܐ ܠܚܦܝܛܐ ܗ̇ܘ ܐܝܢܐ ܕܠܐ ܒܝܫ ܘܠܐ ܚܦܝܛ. </div>
            <div type="l" n="20">ܥܠ ܚܕܚ̈ܕܢܐ ܓܝܪ ܣܝܡܝܢ ܫܡ̈ܗܐ ܕܐܝܠܝܢ ܕܒܡܨܥܬܐ. ܐܟܙܢܐ </div>
            <div type="l" n="21">ܕܒܝܬ ܚܘܪܐ ܠܐܘܟܡܐ. ܦܐܘܢ ܘܝܘܪܩܐ ܥܠ ܚܕܚ̈ܕܢܐ ܕܝܢ ܫܡ̈ܗܐ </div>
            <div type="l" n="22">ܠܝܬ ܕܢܬܬܣܝܡܘܢ ܥܠ ܐܝܠܝܢ ܕܒܡܨܥܬܐ. ܒܐܦܘܦܣܝܣ </div>
            <div type="l" n="23">ܓܝܪ ܡܬܦܪܫܝܢ. ܐܝܢܐ ܕܗ̇ܘܐ ܟܠ ܚܕ ܚܕ ܡܢܗܘܢ. ܐܟܙܢܐ </div>
            <div type="l" n="24">ܕܠܐ ܙܕܝܩܐ ܘܠܐ ܥ̇ܘܠܐ. ܘܠܐ ܫܟܝܪܐ ܘܠܐ ܒܝ̣ܫܐ. </div>
            <div type="l" n="25">ܓܠܝܙܘܬܐ </div>
            <div type="l" n="26">ܕܝܢ ܘܐܝܬܘܬܐ ܡܬܐܡܪܐ ܥܠ ܚܕ ܘܗ̣ܘ ܟܕ ܗ̣ܘ. ܐܟܙܢܐ </div>
            <div type="l" n="27">ܕܚܙܬܐ ܘܣܡܝܘܬܐ ܥܠ ܥ̈ܝܢܐ. ܟܘܠܢܐܝܬ ܕܝܢ ܠܡܐܡܪ̣. ܒܗ̇ܘ </div>
            <div type="l" n="28">ܡܐ ܕܡܟܢܐ ܐܝܬܘܬܐ ܠܡܗܘܐ ܒܗ̇ܢܘܢ ܡܬܐܡܪܐ ܗ̇ܝ ܐܚܪܬܐ. </div>
            <div type="l" n="29">ܕܓܠܝܙܐ ܗܝܕܝܢ ܐܡܪܝܢܢ ܗ̇ܘ ܡܐ ܕܡܩܒܠ ܠܐܝܬܘܬܐ </div>
            <div type="l" n="30">ܐܡܬܝ ܕܗ̣ܘ ܡܐ ܕܒܗ ܡܟܢ ܠܡܗܘܐ. ܘܐܡܬܝ ܡܟܢ ܠܡܗܘܐ. ܘܠܐ ܐܝܬ </div>
            <div type="l" n="31">ܠܗ ܫ̈ܢܐ ܓܝܪ ܐܡܪܝܢܢ. ܠܘ ܗ̇ܘ ܕܠܝܬ ܠܗ ܫ̈ܢܐ. ܘܣܡܝܐ ܠܐ </div>
            <div type="l" n="32">ܗܘܐ ܠܗ̇ܘ ܕܠܝܬ ܠܗ ܢܘܗܪܐ. ܐܠܐ ܠܗ̇ܘ ܐܝܢܐ ܕܠܝܬ ܠܗ ܗ̇ܘ ܡܐ </div>
            <div type="l" n="33">ܕܡܟܢ ܠܡܗܘܐ ܠܗ. ܐܝܬ ܓܝܪ ܕܡܢ ܝܠܕܗܘܢ ܠܐ ܫ̈ܢܐ ܘܠܐ ܚܙܬܐ ܐܝܬ </div>
            <div type="l" n="34">ܠܗܘܢ. ܠܐ ܡܬܐܡܪܝܢ ܕܠܐ ܫ̈ܢܐ ܘܣܡ̈ܝܐ. ܗ̇ܝ ܕܝܢ ܕܢܬܓܠܙ </div>
            <div type="l" n="35">ܘܕܐܝܬ ܠܗܢܐ ܐܝܬܝܗ̇ ܓܠܝܙܘܬܐ ܘܐܝܬܘܬܐ. ܐܝܬܘܬܐ ܡ̇ܢ ܓܝܪ </div>
            <div type="l" n="36">ܐܝܬܝܗ̇ ܚܙܬܐ. ܓܠܝܙܘܬܐ ܕܝܢ ܣܡܝܘܬܐ. ܠܡܗܘܐ ܕܝܢ ܚܙܬܐ </div>
            <div type="l" n="37">ܠܐ ܐܝܬܝܗ̇ ܚܙܬܐ ܐܦ ܠܐ ܣܡܝܐ ܢܗܘܐ ܐܝܬܝܗ̇ ܕܣܡܝܘܬܐ. </div>
            <div type="l" n="38">ܓܠܝܙܘܬܐ ܓܝܪ ܣܡܝܘܬܐ ܐܝܬܝܗ̇. ܕܣܡܝܐ ܕܝܢ ܢܗܘܐ ܓܠܝܙ. </div>
            <div type="l" n="39">ܠܐ ܓܠܝܙܘܬܐ ܐܝܬܝܗ̇. ܬܘܒ ܐܝܬܝܗ̇ ܣܡܝܘܬܐ ܒܗ ܒܙܢܐ </div>
            <div type="l" n="40">ܒܣܡܝܐ ܐܝܬܝܗ̇. ܘܡܬܟܢܝܐ ܬܪ̈ܬܝܗܝܢ ܒܗ ܟܕ ܒܗ. </div>
            <div type="l" n="41">ܐܠܐ ܣܡܝܐ ܡ̇ܢ ܡܬܐܡܪ ܒܪܢܫܐ. ܣܡܝܘܬܐ ܕܝܢ </div>
         </div>
         <div type="c" n="b">
            <div type="l" n="1">ܠܐ ܡܬܐܡܪܐ ܒܪ ܐܢܫܐ. ܡܣܬܒܪܐ ܓܝܪ ܕܣܝܡ ܠܘܩܒܠ ܗܢܐ ܗ̇ܝ </div>
            <div type="l" n="2">ܕܓܠܝܙ. ܘܗ̇ܝ ܕܐܝܬ ܠܗ ܐܝܟ ܓܠܝܙܘܬܐ ܘܐܝܬܘܬܐ. ܙܢܐ ܓܝܪ </div>
            <div type="l" n="3">ܕܕܠܩܘܒܠܝܘܬܐ ܣܝܡ ܗ̣ܘ ܟܕ ܗ̣ܘ. ܐܟܙܢܐ ܓܝܪ ܕܣܡܝܘܬܐ ܠܘܩܒܠ </div>
            <div type="l" n="4">ܚܙܬܐ. ܗܟܢܐ ܐܦ ܕܣܡܝܐ ܢܗܘܐ ܠܘܩܒܠ ܗ̇ܘ ܕܐܝܬ ܠܗ ܚܙܬܐ </div>
            <div type="l" n="5">ܣܝܡ܁ ܠܝܬ ܕܝܢ ܘܐܦ ܠܐ ܚܕܐ ܬܚܝܬ ܩܛܦܣܝܣ ܘܐܦܘܦܣܝܣ. </div>
            <div type="l" n="6">ܩܛܦܣܝܣ ܘܐܦܘܦܣܝܣ [ܩܛܦܣܝܣ ܘܐܦܘܦܣܝܣ] </div>
            <div type="l" n="7">ܩܛܦܣܝܣ ܓܝܪ ܡܠܬܐ ܐܝܬܝܗ̇ ܕܦܣܩܐ ܕܐܝܢ. ܐܦܘܦܣܝܣ </div>
            <div type="l" n="8">ܕܠܐ. ܬܚܝܬ ܬܪ̈ܬܝܗܝܢ ܕܝܢ ܠܘ ܡܠܬܐ. </div>
            <div type="l" n="10">ܡܬܐܡܪ̈ܢ ܕܝܢ ܐܦ ܗܠܝܢ ܕܠܩܘܒܠ ܚ̈ܕܕܐ ܐ̈ܢܝܢ. ܐܝܟ ܩܛܦܣܝܣ ܘܐܦܘܦܣܝܣ. ܐܦ </div>
            <div type="l" n="11">ܓܝܪ ܕܠܩܘܒܠܐܝܬ ܣܝܡܐ ܕܗܠܝܢ ܙܢܐ ܗܘ̣ ܟܕ ܗܘ̣. ܐܝܟܢܐ ܕܒܙܒܢ ܩܛܦܣܝܣ ܠܘܬ </div>
            <div type="l" n="12">ܐܦܘܦܣܝܣ ܐܝܬܝܗ̇ ܕܠܩܘܒܠܐ. ܐܟܙܢܐ ܕܝ̇ܬܒ ܘܠܐ ܝ̇ܬܒ. ܗܟܢܐ ܐܦ ܣܘܥܪܢܐ </div>
            <div type="l" n="13">ܕܬܚܝܬ ܟܠ ܚܕܐ ܚܕܐ ܡܢܗܝܢ ܐܝܬܘܗܝ ܕܠܩܘܒܠܐ ܗ̇ܘ ܕܝ̇ܬܒ ܠܘܩܒܠ ܗ̇ܘ ܕܠܐ </div>
            <div type="l" n="15">ܝ̇ܬܒ. ܒܐܝܬܘܬܐ ܓܝܪ ܘܒܓܠܝܙܘܬܐ̣. ܕܠܘ ܠܘܩܒܠ ܚ̈ܕܕܐ </div>
            <div type="l" n="16">ܕܐܝܟ ܐܝܠܝܢ ܕܠܘܬ ܡܕܡ ܓܠܝܐ ܗܝ ܠܐ ܓܝܪ ܡܬܐܡܪ </div>
            <div type="l" n="17">ܗ̇ܘ ܡܐ ܕܐܝܬܘܗܝ ܡܢ ܗ̇ܘ ܕܠܩܘܒܠܗ. ܚܙܬܐ ܓܝܪ ܠܐ ܐܝܬܝܗ̇ </div>
            <div type="l" n="18">ܕܣܡܝܘܬܐ ܚܙܬܐ. ܘܐܦ ܠܐ ܐܚܪܢܝܐܝܬ. ܘܠܐ ܠܓܡܪ </div>
            <div type="l" n="19">ܠܘܬܗ ܡܬܐܡܪܐ. ܗܟܘܬ ܕܝܢ ܐܦܠܐ ܣܡܝܘܬܐ ܡܬܐܡܪܐ </div>
            <div type="l" n="20">ܣܡܝܘܬܐ ܕܚܙܬܐ. ܘܠܐ ܚܙܬܐ ܕܣܡܝܘܬܐ. ܐܠܐ ܓܠܝܙܘܬܐ ܕܚܙܬܐ </div>
            <div type="l" n="21">ܡܬܐܡܪܐ ܣܡܝܘܬܐ ܕܐܝܬܝܗ̇ ܚܙܬܐ. ܕܬܘܒ ܟܠ ܐܝܠܝܢ ܕܠܘܬ ܡܕܡ ܥܛܦܝܢ </div>
            <div type="l" n="22">ܕܠܩܘܒܠܐ ܡܬܐܡܪܝܢ. ܐܝܟܢܐ ܕܐܦ ܣܡܝܘܬܐ ܐܢ ܐܝܬܝܗ̇ ܗܟܘܬ ܡܢ </div>
            <div type="l" n="23">ܕܠܘܬ ܡܕܡ܁ ܐܦ ܗܝ̣ ܥܛܦܐ. ܗܟܘܬ ܠܘܬ ܕܠܩܘܒܠܐ ܠܘܬ ܗ̇ܘ ܡܐ ܕܠܘܬܗ </div>
            <div type="l" n="24">ܡܬܐܡܪܐ ܗܘܬ. ܐܠܐ ܠܐ ܥܛܦܐ. ܠܐ ܓܝܪ ܡܬܐܡܪܐ ܚܙܬܐ ܕܣܡܝܘܬܐ </div>
            <div type="l" n="25">ܚܙܬܐ. ܐܦ ܠܐ ܕܝܢ </div>
            <div type="l" n="26">ܐܝܟ ܐܝܠܝܢ ܕܕܠܩܘܒܠܐ ܐܝܬܝܗܝܢ ܐܝܠܝܢ ܕܒܓܠܝܙܘܬܐ </div>
            <div type="l" n="27">ܘܒܚܙܬܐ ܡܬܐܡܪ̈ܢ. ܡܢ ܗܠܝܢ ܓܠܝܐ. ܕܐܝܠܝܢ ܓܝܪ </div>
            <div type="l" n="28">ܕܕܠܩܘܒܠܐ ܠܝܬ ܡܕܡ ܒܡܨܥܬܐ ܕܐܠܨܐ ܕܒܗ ܢܗܘܐ ܡܟܢ. ܐܘ </div>
            <div type="l" n="29">ܡܢ ܐܝܠܝܢ ܕܢܗܘܐ ܡܬܟܢܐ ܡܢ ܚܕܐ ܡܢܗܝܢ. ܐܡܝܢܐܝܬ ܓܝܪ </div>
            <div type="l" n="30">ܒܝܢܬ ܗܠܝܢ ܓܝܪ ܠܐ ܡܕܡ </div>
            <div type="l" n="31">ܕܐܝܬܘܗܝ ܚܕ ܡܢܗܘܢ ܐܠܨܐ ܕܢܗܘܐ </div>
            <div type="l" n="32">ܒܗ̇ܘ ܕܡܩܒܠ. ܐܟܙܢܐ ܕܥܠ </div>
            <div type="l" n="33">ܚܘܠܡܢܐ ܘܥܠ ܟܘܪܗܢܐ ܝܬܝܪܐ </div>
            <div type="l" n="34">ܘܡܫܡܠܝܐ. ܒܡܨܥܬ ܗܠܝܢ </div>
            <div type="l" n="35">ܓܝܪ ܡܕܡ ܠܐ ܡܥܘܟ ܠܡܗܘܐ. ܬܘܒ ܕܝܢ ܐܝܬ ܗܘ ܘܐܦ </div>
            <div type="l" n="36">ܕܗܠܝܢ ܡܕܡ ܒܡܨܥܬܐ. ܕܠܐ ܐܠܨܐ ܕܢܗܘܐ ܚܕ ܡܢܗܘܢ ܒܗ̇ܘ ܡܐ </div>
            <div type="l" n="37">ܕܡܩܒܠ. ܐܠܐ ܐܢ ܗ̇ܘ ܡܐ ܕܒܟܝܢܐ ܐܝܬ ܠܗ. ܐܟܙܢܐ </div>
            <div type="l" n="38">ܕܒܢܘܪܐ ܚܡܝܡܘܬܐ ܐܝܬܝܗ̇. ܘܒܬܠܓܐ ܚܘܪܘܬܐ. ܒܐܝܠܝܢ </div>
            <div type="l" n="39">ܕܝܢ ܕܦܪܝܫܝܢ ܐܠܨܐ ܕܚܕ ܡܢ ܬܪ̈ܝܢ ܢܗܘܐ. ܘܠܐ ܕܐܝܟܢܐ </div>
            <div type="l" n="40">ܕܢܓܕܫ. ܠܐ ܓܝܪ ܡܨܝܐ ܕܢܘܪܐ ܩܪܝܪܐ ܬܗܘܐ. ܘܐܦ ܠܐ ܬܠܓܐ </div>
            <div type="l" n="41">ܐܘܟܡܐ. ܐܝܟܢܐ ܕܒܟܠ ܙܢܐ ܠܐ ܐܠܨܐ ܕܒܐܝܢܐ ܕܡܩܒܠ </div>
         </div>
      </div>
      <div type="p" n="13">
         <div type="c" n="a">
            <div type="l" n="1">ܚܕ ܡܢ ܬܪ̈ܝܢ ܢܗܘܐ. ܐܠܐ ܒܠܚܘܕ ܐܝܠܝܢ ܕܒܟܝܢܐ </div>
            <div type="l" n="2">ܒܠܚܘܕ ܢܗܘܐ. ܘܒܗܠܝܢ ܦܪܝܫܐܝܬ. ܚܕ ܠܘ ܟܠ ܐܝܟ </div>
            <div type="l" n="3">ܕܓܕܫܐ. ܥܠ ܓܠܝܙܘܬܐ ܕܝܢ ܘܐܝܬܘܬܐ ܘܠܐ ܚܕ ܡܢ </div>
            <div type="l" n="4">ܐܝܠܝܢ ܕܐܬܐܡܪ ܫܪܝܪܐ. ܠܐ ܓܝܪ ܐܡܝܢܐܝܬ ܐܠܨܐ </div>
            <div type="l" n="5">ܕܢܗܘܐ. ܒܗ̇ܘ ܕܡܩܒܠ ܚܕ ܡܢܗܘܢ ܗܘ ܓܝܪ ܕܠܐ ܡܟܢ ܕܬܗܘܐ ܠܗ </div>
            <div type="l" n="6">ܚܙܬܐ. ܠܐ ܣܡܝܐ ܘܠܐ ܚܙܝܐ ܡܬܐܡܪ ܕܐܝܬܘܗܝ. ܐܟܙܢܐ ܕܠܐ ܗܘܐ ܗܢ̣ܝܢ </div>
            <div type="l" n="7">ܟܕ ܗܢ̣ܝܢ ܐܝܬܝܗܝܢ ܕܠܩܘܒ̈ܠܝܬܐ ܕܐܝܟ ܗܠܝܢ. ܐܝܠܝܢ ܕܠܝܬ ܠܗܝܢ ܡܕܡ </div>
            <div type="l" n="8">ܒܡܨܥܬܐ. ܐܠܐ ܐܦܠܐ ܕܐܝܠܝܢ ܕܐܝܬ ܠܗܝܢ ܡܕܡ ܒܡܨܥܬܐ. ܐܠܨܐ ܓܝܪ </div>
            <div type="l" n="9">ܕܒܙܒܢ ܕܟܠ ܡܕܡ ܕܡܩܒܠ ܚܕܐ ܡܢܗܝܢ ܬܗܘܐ. ܐܡܬܝ ܓܝܪ ܕܡܟܢ </div>
            <div type="l" n="10">ܠܡܗܘܐ ܐܘ ܚܙܬܐ ܐܘ ܣܡܝܘܬܐ ܘܕܐܝܟ ܗܠܝܢ. ܠܐ ܗܘܐ ܕܚܕ </div>
            <div type="l" n="11">ܡܢܗܝܢ ܦܪܝܫܐܝܬ. ܐܠܐ ܕܐܡܬܝ ܕܢܓܕܫ. ܠܐ ܓܝܪ ܐܠܨܐ ܕܐܘ </div>
            <div type="l" n="12">ܣܡܝܐ ܐܘ ܕܐܝܬ ܠܗ ܚܙܬܐ ܢܗܘܐ. ܐܠܐ ܕܐܡܬܝ ܕܓܕܫܐ ܢܗܘܐ. </div>
            <div type="l" n="13">ܥܠ ܕܠܩܘ̈ܒܠܐ ܕܝܢ ܗܠܝܢ ܕܐܝܬ ܒܡܨܥܬܐ ܡܕܡ ܠܐ ܠܓܡܪ ܐܠܨܐ </div>
            <div type="l" n="14">ܕܒܟܠ ܡܕܡ ܚܕܐ ܡܢܗܝܢ ܢܗ̈ܘܝܢ. ܐܠܐ ܐܦ ܒܡܢܗܝܢ ܐܦ ܒܗܠܝܢ </div>
            <div type="l" n="15">ܦܪܝܫܐܝܬ ܚܕ ܐܝܟܢܐ ܕܡܢ ܗܕܐ ܕܐܦܠܐ ܒܚܕ ܡܢ ܙܢ̈ܝܐ. ܐܝܟ ܐܝܠܝܢ </div>
            <div type="l" n="16">ܕܠܩܘܒܠܐ ܣܝܡܝܢ ܐܝܠܝܢ ܕܒܓܠܝܙܘܬܐ ܘܒܐܝܬܘܬܐ ܕܣܝܡܝܢ </div>
            <div type="l" n="17">ܠܘܩܒܠ ܚܕ̈ܕܐ. ܬܘܒ ܥܠ ܐܝܠܝܢ ܕܕܠܩܘܒܠܐ ܠܝܬ ܡܕܡ ܕܡܨܝܐ </div>
            <div type="l" n="18">ܠܡܩܒܠܘ ܘܠܡܫܬܚܠܦܘ ܠܚ̈ܕܕܐ. ܐܠܐ ܐܢ ܒܟܝܢܐ ܡܕܡ ܐܘ ܒܗ̇ܘ </div>
            <div type="l" n="20">ܡܐ ܕܐܝܬ ܠܗ. ܐܟܙܢܐ ܕܒܢܘܪܐ ܚܡܝܡܘܬܐ. ܘܒܚܘܠܡܢܐ </div>
            <div type="l" n="21">ܕܢܬܡܨܐ ܠܡܬܟܪܗܘ. ܘܒܚܘܪܐ ܠܡܗܘܐ ܐܘܟܡܐ. </div>
            <div type="l" n="22">ܚܡܝܡܐ ܕܢܗܘܐ ܩܪܝܪܐ. ܘܚܦܝܛܐ ܒܝ̣ܫܐ ܘܡܢ </div>
            <div type="l" n="23">ܒܝ̣ܫܐ ܚܦܝܛܐ ܡܨܝܐ ܠܡܗܘܐ. ܒܝ̣ܫܐ ܓܝܪ ܟܕ ܒܡ̈ܠܐ </div>
            <div type="l" n="24">ܫܦܝܪ̈ܬܐ ܡܬܟܢܝܐ̣. ܐܦܢ ܩܠܝܠ ܡܕܡ ܡܫܬܘܫܛ </div>
            <div type="l" n="25">ܕܢܗܘܐ ܡܝܬܪ. ܐܢ ܕܝܢ ܚܕܐ ܙܒܢ ܘܩܠܝܠ ܫܘܫܛܐ </div>
            <div type="l" n="26">ܢܣܒ̣. ܓܠܝܐ ܕܡܫܡܠܝܐܝܬ ܢܫܬܚܠܦ ܟܕ ܣ̇ܓܝ ܫܘܫܛܐ. </div>
            <div type="l" n="27">ܐܡܝܢܐܝܬ ܓܝܪ ܝܬܝܪ ܗܘ̇ܐ ܦܫܝܩ ܠܙܘܥܐ ܠܘܬ </div>
            <div type="l" n="28">ܡܝܬܪܘܬܐ. ܐܦ ܩܠܝܠ ܡܕܡ ܠܫܘܘܫܛܐ ܢܣܒ ܡܢ ܫܘܪܝܐ. </div>
            <div type="l" n="29">ܐܝܟܢܐ ܕܐܦ ܒܗܕܐ ܩܠܝܠ ܢܗܘܐ ܕܡܫܡܠܝܐܝܬ </div>
            <div type="l" n="30">ܠܐܝܬܘܬܐ ܕܠܩܘܒܠܐ ܡܫܬܘܫܛ. ܐܠܐ ܒܙܒܢܐ ܢܣܛܐ ܡܢ </div>
            <div type="l" n="31">ܐܝܬܘܬܗ. ܥܠ ܓܠܝܙܘܬܐ ܗܟܝܠ ܘܐܝܬܘܬܐ ܠܐ ܡܨܝܐ </div>
            <div type="l" n="32">ܕܢܗܘܐ ܫܘܚܠܦܐ ܠܚ̈ܕܕܐ. ܡܢ ܐܝܬܘܬܐ ܓܝܪ </div>
            <div type="l" n="33">ܠܓܠܝܙܘܬܐ ܗܘ̇ܐ ܫܘܚܠܦܐ. ܡܢ ܓܠܝܙܘܬܐ ܕܝܢ </div>
            <div type="l" n="34">ܠܐܝܬܘܬܐ ܠܐ ܡܨܝܐ. ܠܐ ܓܝܪ ܗ̇ܘ ܕܗܘ̇ܐ ܣܡܝܐ ܡܨܝܐ </div>
            <div type="l" n="35">ܕܬܘܒ ܢܚܙܐ. ܘܐܦܠܐ ܓܒܚܗ ܕܩܘܨܬܢܐ ܢܗܘܐ. ܘܐܦ ܠܐ ܕܠܐ </div>
            <div type="l" n="36">ܫ̈ܢܐ ܕܫ̈ܢܐ ܢܩܢܐ. ܟܠ ܕܝܢ </div>
            <div type="l" n="37">ܕܐܝܟ ܕܒܩܛܦܣܝܣ ܘܒܐܦܘܦܣܝܣ ܕܠܩܘܒܠܝܝܢ ܓܠܝܐ </div>
         </div>
         <div type="c" n="b">
            <div type="l" n="1">ܕܐܦ ܠܐ ܒܚܕ ܡܢ ܙܢ̈ܝܐ ܕܐܬܐܡܪ ܕܠܩܘܒܠܝܝܢ ܒܠܚܘܕ </div>
            <div type="l" n="2">ܥܠ ܗܠܝܢ ܐܠܨܐ ܕܐܡܝܢܐܝܬ ܗ̇ܘ ܡ̇ܢ ܕܓܠܝܐ ܢܗܘܐ ܘܗ̇ܘ </div>
            <div type="l" n="3">ܫܪܝܪܐ. ܐܦܠܐ ܓܝܪ ܥܠ ܐܝܠܝܢ ܕܕܠܩܘܒܠܐ ܐܠܨܐ ܐܡܝܢܐܝܬ </div>
            <div type="l" n="4">ܕܚܕ ܬܗܘܐ ܫܪܝܪܐ ܘܚܕ ܕܓܠܐ. ܘܐܦܠܐ ܥܠ ܐܝܠܝܢ ܕܠܘܬ ܡܕܡ܁ </div>
            <div type="l" n="5">ܘܐܦ ܠܐ ܥܠ ܐܝܬܘܬܐ ܘܓܠܝܙܘܬܐ. ܐܝܟ ܙܢܐ ܕܟܘܪܗܢܐ ܘܚܘܠܡܢܐ </div>
            <div type="l" n="6">ܕܠܩܘܒܠܐ. ܐܦܠܐ ܐܝܠܝܢ ܕܠܐ ܗܕܐ ܘܠܐ ܗܕܐ ܠܐ ܫܪܝܪܐ ܘܠܐ </div>
            <div type="l" n="7">ܕܓܠܐ. ܗܟܘܬ ܕܝܢ ܐܦ ܐܥܦܐ ܦܠܓܐ ܐܝܟ ܕܡܢ ܐܝܠܝܢ ܕܠܘܬ ܡܕܡ ܕܠܩܘܒܠܝܢ. </div>
            <div type="l" n="8">ܘܠܝܬ ܡܢܗܘܢ ܘܠܐ ܚܕ ܡܢܗܘܢ. ܘܠܐ ܫܪܝܪܐ ܘܠܐ ܕܓܠܐ. ܘܐܦ </div>
            <div type="l" n="9">ܠܐ ܐܝܠܝܢ ܕܥܠ ܓܠܝܙܘܬܐ ܘܐܝܬܘܬܐ. ܐܟܙܢܐ ܕܚܙܬܐ ܘܣܡܝܘܬܐ. </div>
            <div type="l" n="10">ܟܠܢܐܝܬ ܕܝܢ ܡܢ ܐܝܠܝܢ ܕܐܦܠܐ ܒܚܕܐ ܡܢ ܓܠܝܙܘܬܐ ܡܬܐܡܪ̈ܢ. </div>
            <div type="l" n="11">ܘܠܐ ܡܕܡ ܫܪܝܪܐ ܘܠܐ ܕܓܠܐ. ܟܠ ܓܝܪ ܕܡܬܐܡܪ̈ܢ ܒܠܥܕ </div>
            <div type="l" n="12">ܡܢ ܓܕܝܠܘܬܐ ܡܬܐܡܪ̈ܢ. ܘܠܐ ܒܠܚܘܕ ܐܠܐ ܝܬܝܪܐܝܬ ܢܣܬܒܪܐ </div>
            <div type="l" n="13">ܕܓܕܫ ܡܕܡ ܕܐܝܟ ܗܢܐ. ܐܦ ܥܠ ܐܝܠܝܢ ܕܡܬܐܡܪܝܢ ܕܠܩ̈ܘܒܠܝܐ </div>
            <div type="l" n="14">ܒܓܕܝܠܘܬܐ. ܠܡܬܚܠܡܘ ܓܝܪ ܣܘܩܪܛܝܣ ܠܡܬܟܪܗܘ ܣܘܩܪܛܝܣ </div>
            <div type="l" n="15">ܕܠܩܘܒܠܝܐ ܗܝ. ܐܠܐ ܐܦܠܐ ܒܐܝܠܝܢ ܕܕܐܝܟ ܗܠܝܢ ܐܠܨܐ </div>
            <div type="l" n="16">ܐܡܝܢܐܝܬ ܒܚܕܐ ܡܢܗܝܢ ܬܗܘܐ ܕܓܠܐ. ܟܕ ܐܝܬܘܗܝ ܡ̇ܢ ܣܘܩܪܛܝܣ </div>
            <div type="l" n="17">ܢܗܘܐ ܗ̇ܘ ܡ̇ܢ ܫܪܝܪܐ̇. ܘܗ̇ܘ ܕܓܠܐ. ܟܕ ܠܝܬ ܓܝܪ </div>
            <div type="l" n="18">ܬܪ̈ܬܝܗܝܢ ܕܓ̈ܠܬܐ. ܐܦ ܠܐ ܓܝܪ ܠܟܪܗܘ ܘܠܐ ܠܡܬܚܠܡܘ </div>
            <div type="l" n="19">ܫܪܝܪܐ. ܟܕ ܗܘ ܠܝܬܘܗܝ ܟܠ ܟܠܗ ܣܘܩܪܛܝܣ. ܥܠ </div>
            <div type="l" n="20">ܓܠܝܙܘܬܐ ܕܝܢ ܟܕ ܠܝܬ ܘܠܐ ܚܕܐ ܡܢܗܝܢ ܫܪܪܐ. ܟܕ </div>
            <div type="l" n="21">ܕܝܢ ܠܘ ܐܡܝܢܐܝܬ ܫܪܝܪܐ. ܠܡܗܘܐ ܓܝܪ ܚܙܬܐ </div>
            <div type="l" n="22">ܠܣܘܩܪܛܝܣ ܠܕܢܗܘܐ ܣܡܝܐ ܕܠܩܘܒܠܐ ܐܝܟ ܓܠܝܙܘܬܐ ܠܐܝܬܘܬܐ. </div>
            <div type="l" n="23">ܟܕ ܐܝܬ ܠܗ ܕܝܢ ܠܐ ܐܠܨܐ ܕܚܕܐ ܡܢܗܝܢ ܕܫܪܝܪܐ </div>
            <div type="l" n="24">ܐܘ ܕܓܠܐ ܬܗܘܐ. ܐܡܬܝ ܓܝܪ ܕܠܐ ܥܕܟܝܠ ܡܟܢ </div>
            <div type="l" n="25">ܕܢܗܘܐ ܬܪ̈ܬܝܗܝܢ ܕܓ̈ܠܢ. ܕܟܠ ܟܠܗ ܕܝܢ ܠܐ ܟܕ </div>
            <div type="l" n="26">ܐܝܬܘܗܝ ܣܘܩܪܛܝܣ. ܘܗܟܢܐ ܬܪ̈ܬܗܝܢ ܕܓܠܐ. ܘܗ̇ܝ </div>
            <div type="l" n="27">ܕܐܝܬ ܠܗ ܚܙܬܐ. ܘܗ̇ܝ ܕܣܡܝܐ ܗܘ. ܥܠ ܐܦܘܦܣܝܣ </div>
            <div type="l" n="28">ܘܩܛܦܣܝܣ ܐܢ ܬܗܘܐ ܘܐܢ ܠܐ ܬܗܘܐ. ܚܕܐ ܗܘܝܐ </div>
            <div type="l" n="29">ܕܓܠܐ ܘܐܚܪܬܐ ܫܪܝܪܬܐ. ܕܢܬܟܪܗ ܕܝܢ ܣܘܩܪܛܝܣ </div>
            <div type="l" n="30">ܘܕܠܐ ܢܬܟܪܗ. ܟܕ ܐܝܬܘܗܝ ܗ̣ܘ̣. ܓܠܝܐ ܗܝ ܕܚܕܐ ܡܢܗܝܢ </div>
            <div type="l" n="31">ܫܪܝܪܐ ܐܘ ܕܓܠܐ. ܘܟܕ ܠܝܬܘܗܝ ܗܟܢܐ. ܕܢܬܟܪܗ ܓܝܪ ܗ̇ܘ </div>
            <div type="l" n="32">ܡ̇ܢ ܕܠܝܬܘܗܝ ܕܓܠܐ. ܘܕܠܐ ܢܬܟܪܗ ܕܝܢ ܫܪܝܪܐ ܐܝܟ ܕܥܠ </div>
            <div type="l" n="33">ܗܠܝܢ ܒܠܚܘܕ ܕܝܠܝܬܐ ܗܝ ܕܐܡܝܢܐܝܬ ܚܕܐ ܡܢܗܝܢ ܫܪܝܪܬܐ </div>
            <div type="l" n="34">ܐܘ ܕܓܠܬܐ ܬܗܘܐ. ܟܠ ܐܝܠܝܢ ܕܐܝܟ ܩܛܦܣܝܣ ܘܐܦܘܦܣܝܣ </div>
            <div type="l" n="35">ܕܠܩܘܒܠܝܝܢ. </div>
            <div type="l" n="36">ܕܠܩܘܒܠܐ ܕܝܢ ܡܢ ܐܢܢܩܐ ܠܛܒܬܐ ܒܝܫܬܐ. ܗܕܐ ܕܝܢ </div>
            <div type="l" n="37">ܓܠܝܐ ܕܒܟܠ ܙܢܐ. ܐܟܙܢܐ ܕܟܘܪܗܢܐ ܘܚܘܠܡܢܐ ܘܙܕܝܩܘܬܐ </div>
         </div>
      </div>
      <div type="p" n="14">
         <div type="c" n="a">
            <div type="l" n="1">ܘܥܘܠܘܬܐ. ܘܠܒܝܒܘܬܐ ܘܕܚܘܠܬܢܘܬܐ. ܗܟܢܐ ܕܝܢ ܐܦ ܥܠ </div>
            <div type="l" n="2">ܐܚܪ̈ܢܝܬܐ. ܠܒܝܫܘܬܐ ܕܝܢ ܐܝܬ ܐܡܬܝ ܕܠܛܒܬܐ ܬܗܘܐ ܕܠܩܘܒܠܐ. </div>
            <div type="l" n="3">ܘܐܝܬ ܐܡܬܝ ܕܒܝܫܬܐ. ܠܗ̇ܘ ܓܝܪ ܕܣܓܝܐܘܬܐ ܢܗܘܐ ܐܢܫ </div>
            <div type="l" n="4">ܒܒܝܫܬܐ̣. ܕܠܩܘܒܠܐ ܒܒܝܫܬܐ. ܥܠ ܩܠܝܠ ܕܝܢ ܚ̇ܙܐ ܐܢܫ </div>
            <div type="l" n="5">ܠܐܝܕܐ ܕܐܝܟ ܗܕܐ. ܥܠ ܣܓܝܐܝ̈ܬܐ ܕܝܢ ܐܡܝܢܐܝܬ ܕܛܒܬܐ ܕܠܩܘܒܠܐ </div>
            <div type="l" n="6">ܗܝ ܕܒܝܫܬܐ. ܬܘܒ ܕܝܢ ܐܝܠܝܢ ܕܕܠܩܘܒܠܐ ܠܐ ܐܠܨܐ. ܐܢ ܟܕ ܚܕܐ ܡܢܗܝܢ </div>
            <div type="l" n="7">ܕܬܗܘܐ ܐܦ ܕܫܪܟܐ. ܟܕ ܚ̈ܠܝܡܐ ܓܝܪ ܟܠܗܘܢ. ܚܘܠܡܢܐ ܡܢ ܢܗܘܐ. </div>
            <div type="l" n="8">ܟܘܪܗܢܐ ܕܝܢ ܠܐ. ܗܟܘܬ ܕܝܢ ܐܦ ܟܕ ܟܠ ܕܚܘܪ̈ܐ ܐܝܬܝܗܘܢ ܚܘܪܘܬܐ </div>
            <div type="l" n="10">ܡ̇ܢ ܬܗܘܐ. ܐܘܟܡܘܬܐ ܕܝܢ ܠܐ. ܬܘܒ ܐܢ ܗ̣ܘ ܕܣܘܩܪܛܝܣ </div>
            <div type="l" n="11">ܚܠܝܡ ܠܗ̇ܝ ܕܣܘܩܪܛܝܣ ܟܪܝܗ. ܕܠܩܘܒܠܐ ܐܝܬܝܗ̇. ܠܐ </div>
            <div type="l" n="12">ܡܨܝܐ ܕܐܟܚܕܐ ܬܪ̈ܬܝܗܝܢ ܒܗ ܟܕ ܒܗ ܠܡܗܘܐ. ܠܐ </div>
            <div type="l" n="13">ܡܨܝܐ ܕܟܕ ܚܕ ܡܢ ܐܝܠܝܢ ܕܕܠܩܘܒܠܐ ܢܗܘܐ ܐܦ ܕܫܪܟܐ ܗ̣ܘ. </div>
            <div type="l" n="14">ܟܕ ܐܝܬܘܗܝ ܓܝܪ ܚܠܝܡܐ ܣܘܩܪܛܝܣ. ܝܕܝܥܐ </div>
            <div type="l" n="15">ܕܝܢ ܕܐܦ ܥܠܘܗܝ ܟܕ ܥܠܘܗܝ ܡܟܢܢ ܕܠܩ̈ܘܒܠܝܬܐ ܕܠܡܗܘܐ. </div>
            <div type="l" n="16">ܟܘܪܗܢܐ ܡܢ ܓܝܪ ܘܚܘܠܡܢܐ ܒܓܘܫܡܐ ܕܚܝܘܬܐ. ܚܘܪܘܬܐ ܕܝܢ </div>
            <div type="l" n="17">ܘܐܘܟܡܘܬܐ ܐܝܟ ܕܠܡܐܡܪ ܒܓܘܫܡܐ. ܙܕܝܩܘܬܐ ܕܝܢ ܘܥܘܠܘܬܐ ܒܢܦܫܐ </div>
            <div type="l" n="18">ܕܒܪܢܫܐ. ܐܠܨܐ ܕܝܢ ܕܟܠܗܝܢ ܕܠܩ̈ܘܒܠܝܬܐ. ܐܘ ܒܗ ܒܓܢܣܐ ܢܗ̈ܘܝܢ </div>
            <div type="l" n="20">ܐܘ ܒܓ̈ܢܣܐ ܕܕܠܩܘܒܠܐ. ܐܘ ܗ̣ܢܝܢ ܢܗܘܝܢ ܓܢ̈ܣܐ. ܚܘܪܐ </div>
            <div type="l" n="21">ܓܝܪ ܘܐܘܟܡܐ ܒܗ ܒܓܢܣܐ. ܓܘܢܐ ܓܝܪ ܓܢܣܗܘܢ. </div>
            <div type="l" n="22">ܙܕܝܩܘܬܐ ܕܝܢ ܘܥܘܠܘܬܐ ܒܓܢܣܐ ܕܕܠܩܘܒܠܐ. ܗ̇ܘ </div>
            <div type="l" n="23">ܡ̇ܢ ܒܡܝܬܪܘܬܐ. ܕܠܐ ܛܒܬܐ ܕܝܢ ܘܒܝܫܬܐ. ܠܐ </div>
            <div type="l" n="24">ܐܝܬܝܗܝܢ ܒܓ̈ܢܣܐ. ܐܠܐ ܗ̣ܢܝܢ ܐܝܬܝܗܝܢ ܓܢ̈ܣܐ. ܕܢܗܘܘܢ </div>
            <div type="l" n="25">ܕܐܚܪܢܐ. ܥܠ </div>
            <div type="l" n="26">ܩܕܝܡܘܬܐ ܘܐܚܪܝܘܬܐ. ܕܩܕܝܡ ܕܝܢ ܐܚܪܢܐ ܡܢ ܐܚܪܢܐ </div>
            <div type="l" n="27">ܡܬܡܐܡܪ ܪܒܝܥܐܝܬ. ܩܕܡܝܐ ܓܝܪ ܘܡܪܢܝܐ. ܥܠ </div>
            <div type="l" n="28">ܙܒܢܐ ܕܒܗ ܩܫܝܫ ܐܚܪܢܐ ܡܢ ܐܚܪܢܐ ܡܬܐܡܪ ܘܥܬܝܩ. ܒܗ̇ܝ ܓܝܪ </div>
            <div type="l" n="29">ܕܙܒܢܐ ܣܝܓܐܐ ܗܘܐ ܕܩܫܝܫ ܘܥܬܝܩ ܡܬܐܡܪ. ܕܬܪ̈ܬܝܢ ܕܝܢ </div>
            <div type="l" n="30">ܗ̇ܘ ܕܠܐ ܥ̇ܛܦ ܒܢܩܝܦܘܬܐ ܕܗ̇ܘ ܕܐܝܬܘܗܝ. ܐܟܙܢܐ ܕܗ̇ܘ ܕܒܬܪ̈ܬܝܢ </div>
            <div type="l" n="31">ܩܕܝܡ܁ ܟܕ ܬܪ̈ܝܢ ܡܢ ܓܝܪ ܢܩܝܦܝܢ ܒܪܫܥܬܗ ܚܕ </div>
            <div type="l" n="32">ܢܗܘܐ. ܟܕ ܚܕ ܕܝܢ ܢܗܘܐ. ܠܘ ܐܢܢܩܐ ܗܝ ܕܬܪ̈ܝܢ ܢܗܘܘܢ. </div>
            <div type="l" n="33">ܡܕܝܢ ܠܐ ܥܛܦ ܡܢ ܚܕ ܢܩܝܦܘܬܐ [ܕܬܪ̈ܝܢ] ܬܗܘܐ ܠܕܫܪܟܐ. </div>
            <div type="l" n="34">ܩܕܡܝܐ ܕܝܢ ܡܣܬܒܪ ܕܐܝܬܘܗܝ ܕܕܐܝܟ ܗܢܐ ܡܢ ܗ̇ܘ ܕܠܐ ܥܛܦ </div>
            <div type="l" n="35">ܕܢܗܘܐ ܢܩܝܦܘܬܐ. ܕܬܠܬܐ ܕܝܢ ܐܝܟ ܕܒܛܟܣܐ </div>
            <div type="l" n="36">ܡܬܐܡܪ ܩܕܡܝܐ. ܐܟܙܢܐ ܕܥܠ ܝ̈ܕܥܬܐ ܘܡ̈ܠܐ. </div>
            <div type="l" n="37">ܘܝ̈ܕܥܬܐ ܓܝܪ ܡ̈ܚܘܝܢܝܬܐ ܐܝܬ ܩܕܡܝܐ ܘܐܚܪܢܐ </div>
            <div type="l" n="38">ܒܛܟܣܐ ܣܘܪܓܕܐ ܓܝܪ ܩܕܡܝܐ ܒܛܟܣܐ ܕܟ̈ܬܝܒܐ </div>
         </div>
         <div type="c" n="b">
            <div type="l" n="1">ܘܒܓܪܡܛܝܩܘܬܐ ܐܣܛܘ̈ܟܣܐ ܩܕܡ̈ܝܐ ܕܐ̈ܬܘܬܐ. </div>
            <div type="l" n="2">ܒܡ̈ܠܐ ܕܝܢ ܗܟܘܬ ܥܠܬܐ ܕܬܫܥܝܬܐ ܩܕܡܝܐ </div>
            <div type="l" n="3">ܗܝ ܒܛܟܣܗ̇. ܬܘܒ ܕܝܢ ܣܛܪ ܡܢ ܐܝܠܝܢ </div>
            <div type="l" n="4">ܕܐܬܐܡܪ ܫܦܝܪܐ ܘܝܬܝܪ ܡܝܩܪܐ ܒܩܕܡܝܐ. </div>
            <div type="l" n="5">ܘܗܫܐ ܗ̇ܘ ܕܒܟܝܢܐ ܡܥܕܝܢ ܓܝܪ ܐܦ ܣܓ̈ܝܐܐ ܕܠܐܝܠܝܢ </div>
            <div type="l" n="6">ܕܡܝܩܪܝܢ ܘܝܬܝܪ ܢܩܝܪܝܢ ܥܠܝܗܘܢ ܠܡܐܡܪ ܐܢܘܢ </div>
            <div type="l" n="7">ܩ̈ܕܡܝܐ. ܐܝܬܘܗܝ ܕܝܢ ܟܐܡܬ ܗܢܐ ܕܛܒ ܢܘܟܪܝ ܡܢ </div>
            <div type="l" n="8">ܙܢ̈ܝܐ. ܗܠܝܢ ܕܡܬܐܡܪܝܢ </div>
            <div type="l" n="9">ܙܢ̈ܝܐ ܕܗ̣ܘ ܩܕܡܝܐ. ܕܐܝܟ ܗܠܝܢ ܐܝܬܝܗܘܢ. </div>
            <div type="l" n="10">ܡܣܬܒܪܐ ܕܝܢ ܣܛܪ ܡܢ ܐܝܠܝܢ ܕܐܬܐܡܪ ܕܐܚܪܢܐ ܗܘ ܙܢܐ </div>
            <div type="l" n="11">ܕܗ̇ܘ ܩܕܡܝܐ̇. ܗܠܝܢ ܕܝܢ ܕܥܛܦܝܢ ܕܠܩܘܒܠܐ ܕܢܩܝܦܘܬܐ ܕܗ̇ܝ </div>
            <div type="l" n="12">ܕܐܝܬܝܗܘܢ ܐܝܬܝܗ̇ ܥܠܬܐ. ܐܘ ܐܝܟܢܐ ܗܟܝܠ ܕܚܕ ܡܢ ܬܪ̈ܝܢ ܢܗܘܐ </div>
            <div type="l" n="13">ܩܕܝܡ ܒܗܘܝܗ ܘܠܝܐܝܬ ܒܟܝܢܐ ܡܬܐܡܪ. ܕܐܝܬ ܗܟܝܠ ܐܝܠܝܢ </div>
            <div type="l" n="14">ܕܐܝܟ ܗܠܝܢ ܓܠܝܐ. ܕܢܗܘܐ ܓܝܪ ܒܪܢܫܐ ܥ̇ܛܦ ܕܒܢܩܝܦܘܬܐ </div>
            <div type="l" n="15">ܕܗ̇ܝ ܕܢܗܘܐ ܠܡܠܬܐ ܫܪܝܪܬܐ ܕܥܠܘܗܝ. ܐܢ ܓܝܪ </div>
            <div type="l" n="16">ܐܝܬܘܗܝ ܒܪ ܐܢܫܐ ܫܪܝܪܐ ܗܝ ܡܠܬܐ ܕܗ̇ܘ ܐܡܪܝܢܢ </div>
            <div type="l" n="17">ܕܐܝܬܘܗܝ ܒܪ ܐܢܫܐ. ܘܥܛܦܐ ܗܝ. ܐܢ ܓܝܪ ܫܪܝܪܐ </div>
            <div type="l" n="18">ܗܝ ܡܠܬܐ ܕܐܝܬܘܗܝ ܒܪ ܐܢܫܐ. ܐܝܬܝܗ̇ ܕܝܢ ܡܠܬܐ ܫܪܝܪܐ </div>
            <div type="l" n="19">ܠܐ ܗܘܐ ܥܠܬܐ ܕܗ̇ܝ ܕܢܗܘܐ ܣܘܥܪܢܐ. ܣܘܥܪܢܐ </div>
            <div type="l" n="20">ܡ̇ܢ ܓܝܪ ܡܬܚܙܐ ܕܐܝܬܘܗܝ ܥܠܬܐ ܕܬܗܘܐ ܫܪܝܪܐ ܡܠܬܐ. </div>
            <div type="l" n="21">ܕܢܗܘܐ ܓܝܪ ܣܘܥܪܢܐ ܕܫܪܝܪܐ ܡܠܬܐ ܐܘ ܕܕܓܠܐ ܢܗܘܐ. </div>
            <div type="l" n="22">ܐܝܟܢܐ ܕܒ̈ܚܡܫܐ ܙܢܝ̈ܢ ܢܬܐܡܪ ܩܕܡܝܐ. ܥܠ ܐܟܚܕܐ. ܐܟܚܕܐ </div>
            <div type="l" n="23">ܕܝܢ ܡܬܐܡܪ </div>
            <div type="l" n="24">ܦܫܝܛܐܝܬ ܡ̇ܢ ܘܛܒ ܡܪܢܐܝܬ. ܕܗ̇ܢܘܢ ܕܗܘܝܗܘܢ </div>
            <div type="l" n="25">ܒܗ ܟܕ ܒܗ ܒܙܒܢܐ̣. ܘܠܐ ܚܕ ܡܢܗܘܢ ܩܕܝܡ </div>
            <div type="l" n="26">ܠܚܒܪܗ ܡܬܐܡܪ. ܒܟܝܢܐ ܕܝܢ ܐܟܚܕܐ </div>
            <div type="l" n="27">ܐܝܠܝܢ ܕܥܛܦܢ ܡ̇ܢ ܒܢܩܝܦܘܬܐ ܕܗܘܝܗܘܢ. </div>
            <div type="l" n="28">ܟܕ ܠܝܬ ܥܠܬܐ ܕܚܕܐ ܡܢ ܚܒܪܬܗ̇ ܬܗܘܐ ܐܝܬܝܗ̇. </div>
            <div type="l" n="29">ܐܟܙܢܐ ܕܥܡ ܐܥܦܐ ܘܦܠܓܗ ܥܛܦܢ ܓܝܪ ܗܠܝܢ. </div>
            <div type="l" n="30">ܦܠܓܐ ܓܝܪ ܕܐܥܦܐ ܐܝܬܘܗܝ. ܘܟܕ ܦܠܓܐ ܐܝܬܘܗܝ ܐܥܦܐ </div>
            <div type="l" n="31">ܐܝܬܘܗܝ ܘܟܕ ܐܦ ܠܐ ܚܕ ܐܝܬܘܗܝ ܥܠܬܐ ܕܢܗܘܐ </div>
            <div type="l" n="33">ܕܚܒܪܗ. ܘܐܝܢܐ ܕܡܢܗ ܟܕ ܡܢܗ ܕܓܢܣܐ ܡ̈ܬܦܠܓܢ ܒܚ̈ܕܕܐ ܐܝܟ </div>
            <div type="l" n="34">ܚܕ ܒܟܝܢܐ ܡܬܐܡܪ̈ܢ. ܕܦܠܝܓܢ ܕܝܢ ܡܢ ܚ̈ܕܕܐ </div>
            <div type="l" n="35">ܒܗ ܟܕ ܒܗ ܒܦܘܠܓܐ. ܐܟܙܢܐ ܕܦܪܚܬܐ ܘܗ̈ܠܟܬܐ ܘܐܝܠܝܢ </div>
            <div type="l" n="36">ܕܒܡ̈ܝܐ. ܗܠܝܢ ܓܝܪ ܦܠܝܓܝܢ ܡܢ ܚ̈ܕܕܐ ܡܢܗ ܟܕ </div>
            <div type="l" n="37">ܡܢܗ ܕܓܢܣܐ. ܚܝ̈ܘܬܐ ܓܝܪ ܡ̈ܬܦܠܓܢ ܠܗܠܝܢ. ܠܗ̈ܠܟܬܐ </div>
            <div type="l" n="38">ܘܠܦܪ̈ܚܬܐ ܘܠܐܝܠܝܢ ܕܒ̈ܡܝܐ. ܘܠܐ ܩܕܝܡܐ ܐܘ ܐܚܪܢܐ </div>
            <div type="l" n="39">ܚܕܐ ܡܢ ܗܠܝܢ ܠܚܒܪܬܗ̇. ܐܠܐ ܐܟܚܕܐ ܡܣܬܒܪܐ </div>
         </div>
      </div>
      <div type="p" n="15">
         <div type="c" n="a">
            <div type="l" n="1">ܕܐܝܬܝܗܝܢ ܒܟܝܢܐ. ܐܢ ܕܝܢ ܢܬܦܠܓܢ ܘܡܢ ܟܠ ܚܕܐ ܚܕܐ </div>
            <div type="l" n="2">ܡܢ ܗܠܝܢ. ܬܘܒ ܐܟܙܢܐ ܕܚ̈ܝܘܬܐ ܗ̈ܠܟܬܐ ܘܦܪ̈ܚܬܐ ܘܕܒ̈ܡܝܐ. </div>
            <div type="l" n="3">ܢܗܘܐ ܡܕܝܢ ܐܦ ܗܠܝܢ ܐܟܚܕܐ ܒܟܝܢܐ ܟܠ ܐܝܠܝܢ ܕܡܢܗ ܟܕ ܡܢܗ </div>
            <div type="l" n="4">ܕܓܢܣܐ ܒܗ ܟܕ ܒܗ ܒܦܘܠܓܐ. ܐܝܬ ܓܢ̈ܣܐ ܕܐܡܝܢܐܝܬ ܩܕܝܡܝܢ </div>
            <div type="l" n="5">ܠܐܕܫ̈ܐ. ܠܐ ܓܝܪ ܥܛܦܝܢ ܒܢܩܝܦܘܬܐ ܕܗܘܝܗܘܢ ܐܟܙܢܐ ܕܗܢܝܢ </div>
            <div type="l" n="6">ܕܒ̈ܡܝܐ ܐܝܬܝܗܝ̣ܢ ܚ̈ܝܘܬܐ. ܒܚܝܘܬܐ ܕܝ̣ܢ. ܠܘ ܡܢ ܐܢܢܩܐ ܕܬܗܘܐ </div>
            <div type="l" n="7">ܐܝܠܝܢ ܕܒ̈ܡܝܐ ܥܡܪܝܢ. ܒܟܝܢܐ ܐܟܚܕܐ ܡܬܐܡܪ ܟܠ ܐܝܠܝܢ </div>
            <div type="l" n="8">ܕܥܛܦܝܢ ܒܢܩܝܦܘܬܐ ܕܗܘܝܗܘܢ. ܟܕ ܠܘ ܥܠܬܐ ܚܕܐ ܠܚܒܪܬܗ̇ </div>
            <div type="l" n="10">ܠܡܗܘܐ ܐܝܬ ܐܦ ܐܝܠܝܢ ܕܡܢܗ ܟܕ ܡܢܗ ܕܓܢܣܐ ܡ̈ܬܦܠܓܢ ܒ̈ܚܕܕܐ. ܦܫܝܛܐܝܬ </div>
            <div type="l" n="11">ܕܝܢ ܐܝܟ ܚܕܐ ܐܝܬܘܗܝ. ܗ̣ܢܘܢ ܕܗܘܝܗܘܢ ܒܗ ܒܙܒܢܐ ܐܝܬܘܗܝ. ܥܠ </div>
            <div type="l" n="12">ܡܬܬܙܝܥܢܘܬܐ.܀ </div>
            <div type="l" n="13">ܕܡܬܬܙܝܥܢܘܬܐ ܕܝܢ ܫܬܐ ܓܢ̈ܣܝܢ ܐܝܬܝܗ̇. ܗܘܝܐ. ܚܘܒܠܐ. </div>
            <div type="l" n="14">ܬܪܒܝܬܐ. ܒܘܨܪܐ. ܫܘܓܢܝܐ. ܫܘܚܠܦܐ ܕܡܢ ܕܘܟܬܐ ܠܕܘܟܬܐ. ܙܘ̈ܥܐ </div>
            <div type="l" n="15">ܓܝܪ ܐܚܪ̈ܢܝܐ ܓܠܝܐ̣ ܕܦܪ̈ܝܫܝܢ ܡܢ ܚ̈ܕܕܐ. ܠܐ ܓܝܪ ܐܝܬܘܗܝ </div>
            <div type="l" n="16">ܗܘܝܐ ܚܘܒܠܐ. ܘܐܦ ܠܐ ܬܪܒܝܬܐ ܒܘܨܪܐ. ܘܠܐ ܫܘܚܠܦܐ ܕܡܢ </div>
            <div type="l" n="17">ܕܘܟܬܐ ܠܕܘܟܬܐ. ܗܟܘܬ ܕܝܢ ܐܦ ܐܚܪ̈ܢܐ. ܥܠ ܫܘܓܢܝܐ ܕܝܢ ܐܝܬ </div>
            <div type="l" n="18">ܒܥܬܐ ܡܕܡ̣܁ ܕܐܟܒܪ ܐܠܨܐ ܕܗ̇ܘ ܕܡܫܬܓܢܐ ܒܚܕ ܡܢ ܙܘ̈ܥܐ ܕܫܪܟܐ </div>
            <div type="l" n="20">ܡܫܬܓܢܐ. ܗܕܐ ܕܝܢ ܠܐ ܫܪܝܪܐ. ܐܝܟ ܕܠܡܐܡܪ ܓܝܪ ܒܟܠܗܘܢ </div>
            <div type="l" n="21">ܗܠܝܢ ܚ̈ܫܐ ܐܘ ܒ̈ܣܓܝܐܐ ܓܕܫܐ ܕܡܫܬܓܢܝܢ. ܟܕ ܐܦܠܐ </div>
            <div type="l" n="22">ܚܕ ܡܢ ܙܘ̈ܥܐ ܐܚܪ̈ܢܐ ܡܫܬܘܬܦܝܢ. ܠܐ ܓܝܪ ܬܪܒܝܬܐ </div>
            <div type="l" n="23">ܐܠܨܐ ܕܬܬܙܝܥ ܒܗ̇ܘ ܕܒܚ̈ܫܐ ܡܫܬܚܠܦ ܘܐܦ ܠܐ ܒܘܨܪܐ. </div>
            <div type="l" n="24">ܗܟܘܬ ܐܦ ܥܠ ܗܠܝܢ ܐܚܪ̈ܢܐ. ܐܝܟܢܐ ܕܐܚܪܢܐ ܢܗܘܐ </div>
            <div type="l" n="25">ܫܘܓܢܝܐ ܣܛܪ ܡܢ ܙܘ̈ܥܐ ܐܚܪ̈ܢܐ. ܐܢ ܓܝܪ ܗ̣ܘ ܟܕ ܗ̣ܘ ܙܕ̇ܩ </div>
            <div type="l" n="26">ܗܘܐ ܕܗ̇ܘ ܒܨܝܪ ܒܪܝܫ ܬܪܒܝܬܗ ܢܪܒܐ ܐܘ ܢܬܒܨܪ ܐܘ ܡܢ </div>
            <div type="l" n="27">ܙܘܥ̈ܐ ܐܚܪ̈ܢܐ ܢܬܢܩܦ ܠܗ. ܐܠܐ ܠܐ ܐܠܨܐ. ܗܟܘܬ ܕܝܢ ܐܦܠܐ </div>
            <div type="l" n="28">ܗ̇ܘ ܕܪܒܐ. ܐܘ ܒܙܘܥܐ ܐܚܪܢܐ ܡܬܬܙܝܥ ܕܢܫܬܓܢܐ </div>
            <div type="l" n="29">ܥܡ ܗ̇ܘ ܕܪܒܐ. ܐܠܐ ܐܝܬ ܐܝܠܝܢ ܕܪܒܝܢ ܘܠܐ ܡܫܬܓܢܝܢ. </div>
            <div type="l" n="30">ܐܟܙܢܐ ܕܛܛܪܓܘܢܘܢ. ܘܝܕܝܥܐܝܬ ܡܬܪܟܒ ܕܪܒ̇ܐ ܡ̇ܢ. </div>
            <div type="l" n="31">ܠܐ ܕܝܢ ܡܫܬܓܢܐ ܠܡܕܡ܁ ܗܟܘܬ ܕܝܢ ܐܦ ܥܠ ܐܚܪ̈ܢܐ </div>
            <div type="l" n="32">ܕܕܐܝܟ ܗܠܝܢ. ܡܕܝܢ ܐܚܪ̈ܢܐ ܐܝܬܝܗܘܢ ܙܘܥ̈ܐ ܡܢ ܚ̈ܕܕܐ. </div>
            <div type="l" n="33">ܦܫܝܛܐܝܬ </div>
         </div>
         <div type="c" n="b">
            <div type="l" n="1">ܕܝܢ ܐܝܬܝܗ̇ ܕܠܩܘܒܠܝܘܬܐ ܕܙܘܥ̈ܐ ܢܘܚܐ. ܟܠܚܕ </div>
            <div type="l" n="2">ܚܕ ܡܢܗܘܢ. ܓܢܣܐ ܕܝܢ ܠܗܘܝܐ ܚܒܠܐ. ܠܒܘܨܪܐ </div>
            <div type="l" n="3">ܬܪܒܝܬܐ ܠܫܘܚܠܦܐ ܕܝܢ ܕܡܢ ܕܘܟܬܐ ܠܕܘܟܬܐ </div>
            <div type="l" n="4">ܢܘܚܐ. ܝܬܝܪܐܝܬ ܡܣܬܒܪܐ ܕܐܝܬܘܗܝ. ܟܒܪ ܐܢ ܠܕܘܟܬܐ </div>
            <div type="l" n="5">ܕܠܩܘܒܠܐ ܡܫܬܚܠܦ. ܐܟܙܢܐ ܕܠܬܚܬ ܠܥܠ ܘܕܠܥܠ </div>
            <div type="l" n="6">ܠܬܚܬ. ܫܪܟܐ ܕܝܢ ܕܙܘܥ̈ܐ̣ ܫܠܝ̈ܡܐ ܦܫܝܩܐ ܠܡܬܠ. ܕܐܢ </div>
            <div type="l" n="7">ܐܝܬ ܡܕܡ ܕܕܠܩܘܒܠܐ. ܕܡ̇ܐ ܕܝܢ ܕܐܝܬ ܡܕܡ ܕܕܠܩܘܒܠܐ </div>
            <div type="l" n="8">ܐܠܐ ܐܢ ܐܢܫ ܐܦ ܥܠ ܗܢܐ ܥܠ ܢܘܚܐ ܕܒܙܢܐ. ܕܠܩܘܒܠܐ </div>
            <div type="l" n="9">ܢܣܝܡ܁ ܐܘ ܕܠܩܘܒܠܝܘܬܗ ܫܘܚܠܦܐ ܕܙܢܐ ܠܕܠܩܘܒܠܐ. ܐܟܙܢܐ </div>
            <div type="l" n="10">ܕܥܠ ܫܘܚܠܦܐ </div>
            <div type="l" n="11">ܕܒܕܘܟܬܐ ܠܢܘܚܐ </div>
            <div type="l" n="12">ܕܒܕܘܟܬܐ. ܐܘ </div>
            <div type="l" n="13">ܫܘܚܠܦܐ ܕܒܕܘܟܬܐ </div>
            <div type="l" n="14">ܠܕܠܩܘܒܠܐ ܟܕ </div>
            <div type="l" n="15">ܫܘܚܠܦܐ ܢܗܘܐ ܠܗ ܕܐܝܠܝܢ ܙܢܝ̈ܐ. ܗ̇ܝ ܕܐܝܬ. ܗ̇ܝ </div>
            <div type="l" n="16">ܕܐܝܬ ܒ̈ܙܢܝܐ ܣܓ̈ܝܐܐ ܡܬܐܡܪܐ. </div>
            <div type="l" n="17">ܐܦܢ ܐܝܟ ܐܟܣ̈ܝܣ ܘܕܝ̈ܬܣܝܣ. ܐܘ ܒܙܢܐ </div>
            <div type="l" n="18">ܐܚܪܢܐ. ܡܬܐܡܪܝܢ ܓܝܪ ܕܐܝܕܥܬܐ ܡܕܡ </div>
            <div type="l" n="19">ܐܝܬ ܠܢ ܐܘ ܡܝܬܪܘܬܐ. ܐܘ ܟܡܝܘܬܐ. ܐܟܙܢܐ </div>
            <div type="l" n="20">ܕܢܓܕܫ ܕܐܝܬ ܠܐܢܫ ܪܒܘܬܐ. ܡܬܐܡܪ ܓܝܪ ܪܒܘܬܐ ܕܬܠܬ </div>
            <div type="l" n="21">ܐܡ̈ܝܢ ܐܝܬ ܠܗ ܐܘ ܕܐܪ̈ܒܥ ܐܡ̈ܝܢ ܐܝܟܢܐ ܕܥܠ ܓܘܫܡܐ. </div>
            <div type="l" n="22">ܐܟܙܢܐ ܕܡܐܢܐ ܐܘ ܟܘܬܝܢܐ ܐܝܟܢܐ ܕܒܗܕܡܐ ܐܝܟ ܥܙܩܬܐ </div>
            <div type="l" n="23">ܕܒܐܝܕܐ ܐܘ ܗܕܡܐ ܐܝܟ ܐܝܕܐ ܐܘ ܪܓܠܐ ܐܘ ܐܝܟ </div>
            <div type="l" n="24">ܕܒܡܐܢܐ ܐܝܟ ܕܒ̈ܚܛܐ ܕܒܓܪܒܐ. ܐܘ ܩܘܠܬܐ ܕܚܡܪܐ. ܕܚܡܪܐ ܓܝܪ </div>
            <div type="l" n="25">ܐܝܬ ܒܩܘܠܬܐ ܡܬܐܡܪ. ܘܚ̈ܛܐ ܒܓܪܒܐ. </div>
            <div type="l" n="26">ܐܘ ܐܝܟ ܩܢܝܢܐ. ܐܝܬ ܠܢ ܓܝܪ ܒܝܬܐ </div>
            <div type="l" n="27">ܘܚܩ̈ܠܬܐ. ܡܬܐܡܪܝܢ ܚܢܢ ܕܝܢ ܕܐܝܬ ܠܢ </div>
            <div type="l" n="28">ܐܢܬܬܐ ܘܠܐܢܬܬܐ ܓܒܪܐ. ܕܡܝܐ ܕܛܒ ܢܘܟܪܝ </div>
            <div type="l" n="29">ܙܢܐ ܕܐܝܬ ܗ̇ܘ ܕܗܫܐ ܐܬܐܡܪ. ܠܐ ܓܝܪ </div>
            <div type="l" n="30">ܐܚܪܢܝܐܝܬ ܡܘܕܥܐ. ܗ̇ܝ ܕܐܝܬ ܐܢܬܬܐ. ܐܠܐ ܐܢ ܗ̇ܝ ܕܥܡܪܐ ܥܡܗ. ܟܒܪ ܕܝܢ ܐܦ ܙܢ̈ܝܐ ܐܚܪ̈ܢܐ ܡܬܡܢܝܢ ܕܗ̇ܘ ܕܐܝܬ. </div>
            <div type="l" n="31">ܙܢ̈ܝܐ ܕܝܢ ܕܡܥܕܝܢ ܕܢܬܐܡܪܘܢ. ܐܝܟ ܕܠܡܐܡܪ ܟܠܗܘܢ ܡܢ ܟܕܘ ܐܬܡܢܝܘ. ܫܠܡ ܡܐܡܪܐ ܕܩܛܝܓܘܪܝܘܣ ܕܐܪܝܣܛܘܛܠܝܣ </div>
            <div type="l" n="32">ܦܝܠܣܘܦܐ. ܕܡܦܩ ܡܢ ܝܘܢܝܐ ܠܣܘܪܝܝܐ. </div>
         </div>
      </div>
   </body>
</TAN-T>
